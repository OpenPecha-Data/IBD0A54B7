༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W17636
11KG10513
ImageGroup:
||ISBN:
LCCN:
n/a
ISBN:
-
7810019414
7810019414
Title:
ཚད་མའི་སྙིང་པོ་བསྡུས་གྲྭའི་རྣམ་གཞག
tshad ma'i snying po bsdus grwa'i rnam gzhag
དགེ་འདུན་བསམ་གཏན་
Author:
dge 'dun bsam gtan
na
Descriptor:
Original Publication:
n/a n/a
Place:
pe cin
Publisher:
krung dbyang mi rigs slob chen dpe skrun khang
1995
Date:
1
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 9/2011



Tibetan Buddhist Resource Center
TRE: Shelf
W 1763
མཁས་
༄༅།། ཚད་མའི་སྙིང་པོ་བསྡུས་གྲྭའི་རྣམ་གཞག་
བློ་ལྡནརིགས་མཛོད།།
ཆུ་སྐྱེས་དགེ་འདུན་བསམ་གཏན་གྱིས་བརྩམས
ཀྲུང་དབྱང་མི་རིགས་སློབ་ཆེན་དཔེ་སྐྲུན་ཁང་།



༄༅ །། ཚད་མའི་སྙིང་པོ་བསྡུས་གྲྭའི་རྣམ་གཞག་
བློ་ལྡན་རིགས་མཛོད།
#gkh HH }
ཆུ་སྐྱེས་དགེ་འདུན་བསམ་གཏན།
更登三木旦 著
ཀྲུང་དབྱང་མི་རིགས་སློབ་གྲྭ་ཆེན་མོའི་དཔེ་སྐྲུན་ཁང་།
#t #t E jy: 1) #k }|-



「京」新登字184号
责任编辑:宁 玉
封面设计:吾 要
责任印制: 全文
责任校对: 益西旺姆
༄༅ །། ཚད་མའི་སྙིང་པོ་བསྡུས་གྲྭའི་རྣམ་གཞག་
བློ་ལྡན་རིགས་མཛོད།
藏传因明学教程
更登三木旦
中央民族大学出版社出版发行
(北京西郊白石桥路27号)
(邮编:100081 电话:8472814)
河北省大厂县胶印厂印刷
850×1168 毫米 32开 10.25 印张 253 千字
1995年3月第1版 1995年3月第1次印刷
印数:01-3000 册
ISBN7-81001-941-4/B.15
定价:11.80 元



ཐོག་མའི་མཚམས་སྦྱོར།
དེ་ཡང་ནུབ་བྱང་མི་རིགས་སློབ་གྲྭ་ཆེན་མོའི་བོད་ཡིག་ཚན་ཁག་གི་དགེ་་་་་
རྒན་ཆུ་སྐྱེས་དགེ་འདུན་བསམ་གཏན་གྱིས་དེང་རབས་འཛམ་གླིང་སྤྱི་མཐུན་གྱི་་་
གཏན་ཚིགས་རིགས་པའི་སྒྲིག་སྲོལ་དང་བསྟུན་ཐོག རིགས་ལམ་རྣམ་པར་དག་
པའི་བདེན་ཁ་ལ་ཉེ་བར་གཞོལ་ཏེ་བོད་གངས་ཅན་གྱི་ལྔ་ཕྲག་ཟུང་གི་རིག་པའི་་་
ཁོངས་ནས་ཐུན་མོང་བའི་རིག་གནས་ཚད་མ་རིག་པ་ལས་བརྩམས་པའི་བསླབ་་་
དེབ་ 《 ཚད་མའི་སྙིང་བོ་བསྡུས་གྲྭའི་རྣམ་བཞག་བློ་ལྡན་རིགས་མཛོད 》ཅེས་བྱ་
བ་འདིའི་མ་ཕྱི་ལ་རྩོམ་པ་པོ་ཉིད་ཀྱི་རེ་ཞུས་ལྟར་ཁོ་བོས་རགས་ཙམ་བལྟས་མྱོང་།
དེ་ལ་བསྡུས་གྲྭའི་གཞུང་ལུགས་སྦྱོང་བའི་དགོས་པ། ཚད་མའི་གཞུང་ལ་ཇི་ལྟར་
འཇུག་ཚུལ། རྟགས་གསལ་བགྲོད་ཚུལ། ཐལ་འགྱུར་ལ་ལན་འདེབས་ཚུལ། གཞི་
གྲུབ། ཡུལ་ཡུལ་ཅན། ལྡོག་པ་ངོས་འཛིན། གཅིག་ཐ་དད། ཡིན་ལོག་མིན་ལོག ཡིན་་
འགྱུར་མིན་འགྱུར། རྒྱུ་འབྲས་ཆུང་དུ། སྤྱི་བྱེ་བྲག རྫས་ལྡོག་སོགས་ཀྱིས་མཚོན།
གཏན་ཚིགས་རིག་པའི་བརྗོད་དོན་གོ་ཐབས་སུ་འགྲེལ་ཡོད་པས་ཚད་མའི་གཞུང་
ལ་འཇུག་པའི་ལས་དང་བོ་བ་དག་ལ་ཕན་པ་ངེས་ཅན་ཞིག་འབྱུང་བའི་དགེ་་་་་་
མཚན་མངོན་སུམ་དུ་སྣང་བར་འཁུམས་སོ།།
ཞེས་སྤྱི་ལོ་གོ་བཞི་བའི་ཟླ་དྲུག་པར་གཙོས་སུ་བསེ་མིང་བ་བློ་བཟང་དཔལ་
ལྡན་གྱིས་བྲིས་པའོ།།



གླེང་གཞི།
ཉེ་ལམ་འཛམ་གླིང་དུ་རྡུལ་ཕྲན་དངོས་གཤིས་ཉམས་མྱོང་བཀོལ་སྤྱོད་དང་། །
རྒྱུན་ཤེས་བར་སྣང་འཕུར་གྲུའི་ཚན་རིག་སོགས་ཀྱིས་མཚོན་པའི་དངོས་མཐོང་་་་
གཏན་གཡོའི་འཕྲུལ་ཆོས་དང་། དེའི་ཕྱོགས་སུ་འཇུག་པའི་སེམས་ཁམས་ཤེས་
རིག་ཡང་དག་པའི་ལྟ་ཚུལ་གསར་བ་ཡང་ཉིན་རེ་ལས་ཉིན་རེར་གོང་འཕེལ་རྒྱ་་་་
བསྐྱེད་དུ་འགྲོ་བ་ལེགས་ན། འཛམ་གླིང་མི་རིགས་སོ་སོའི་ཤེས་རྒྱ་དང་མཐོང་རྒྱ་
ཡང་དེ་དང་མཐུན་པར་ཇེ་ཆེར་འགྲོ་བཞིན་མཆིས། དེའི་ཕྱིར་རྒྱལ་ཁབ་ཕྱི་ནང་
ཀུན་ཏུ་བཤད་ཚོད་གྲགས་ཚོད་ཙམ་གྱི་དབང་དུ་མི་གཏོང་བར་ཕྲ་ཞིབ་རིགས་་་་་
པའི་ལམ་གྱིས་བརྟག་གཞིགས་གཟབ་ནན་བགྱིས་པའི་དཔྱད་པ་ཡང་དག་པ་ཞིག་
གི་གཞིར་གནས་ཚུལ་ངོ་མ་དང་བདེན་པ་བདེན་ཐུབ་ཀྱི་སར་བསྐྱལ་ཇི་ཐུབ་ཏུ་་་་
གཞོལ་བ་ནི་སྤྱི་ཚོགས་ཀྱི་འཕེལ་ཕྱོགས་དང་གནས་སྟངས་ལྟ་བུར་ཆགས་ཡོད་་་་་
པར་སྣང༌། བོད་གངས་ཅན་གྱི་ལྗོངས་འདིའི་དབང་དུ་བཏང་ནའང་རིག་གནས་
ཆེ་བ་ལྔ་དང་ཆུང་བ་ལྔ་ཞེས་ཡོངས་སུ་གྲགས་པའི་གཞུང་ལུགས་ཆེན་པོ་བཅུ་་་་་
འདོད་ཅིང་། དེ་དག་ཀྱང་རྒྱུ་མཚན་ཡང་དག་པའི་རྒྱབ་ལྗོངས་འཁྲུལ་མེད་ཅིག་ལ་
བརྟེན་ནས་བཞག་པ་ཉག་གཅིག་ཏུ་གྲུབ་པ་ཡིན། ལྷག་པར་ཕྱྭ་བ་ཆོས་སེང་ཡབ་
སྲས་ནས་བརྒྱུད་པའི་རྟགས་གསལ་འཕེན་ཚུལ་དང་ལན་འདེབས་ཚུལ། འཛིན་
མཚམས་གཅོད་ཚུལ་སོགས་མཁས་དབང་སུས་ཀྱང་སྔོན་མ་བཀྲལ་བའི་རིགས་་་་་



པའི་གཞུང་ལུགས་གསར་བ་ཞིག་གསར་གཏོད་བྱས་ཤིང་། བོད་ཀྱི་མཁས་པ་
རྣམས་ཀྱིས་གཞུང་དོན་དཔྱོད་པའི་ལག་ཆ་ལྟ་བུར་གྱུར་འདུག་པ་སྔོན་དང་ད་་་་་
ལྟའི་བར་གྱི་མཁས་དབང་རིམ་བྱོན་རྣམས་ཀྱི་ཕྱག་རྩོམ་ཁྲོད་ན་གསལ། དེ་ལ་སྦྱོང་ .
བ་བྱེད་མཁན་ཡོངས་ཀྱིས་ཀྱང་ཐོག་མར་དེ་འདྲའི་བསྡུས་གཞུང་ལ་ཞིབ་ཏུ་སྦྱང་།
དེ་ནས་གཞུང་དོན་གང་ལ་འཇུག་པའི་གནས་ལ་བསླབས་ན་བདེ་ལེགས་སུ་་་་་་་་
རྟོགས་པར་འགྱུར་བ་སྐྱེས་བུ་གོང་མ་རྣམས་ཀྱི་ཞལ་གདམས་སུ་མཛད་པ་ནང་་་་
བཞིན་དུ་བོད་བརྒྱུད་ནང་བསྟན་སློབ་གླིང་ཐམས་ཅད་དུལང་སྦྱོང་བའི་སྲོལ་་་་་་
ཚུགས། གུང་ཐང་བསྟན་པའི་སྒྲོན་མེས་ཀྱང་རིགས་པའི་བརྡར་ཤ་མ་བཅད་
གཞུང་དོན་ལ། །ཚིག་སྤྱི་ཙམ་གྱི་གོ་བ་ཡོད་ན་ཡང༌། །བརྒལ་ཞིང་བརྟགས་ཚེ་བྱེ་
མའི་འཆིང་བུ་ལྟར། །འགྱུར་ཕྱིར་རིགས་པའི་གསང་ཚིག་ཞིབ་ཏུ་སློབས། །གསུངས་
པའི་གནད་ཀྱང་གཞུང་དོན་ལ་ངེས་པ་རྙེད་པའི་ཐབས་སུ་རིགས་པའི་བརྡར་ཤ་
གཅོད་རྒྱུ་གལ་ཆེ་བར་གདམས་པའོ། །དེའི་ཕྱིར་གཞུང་ལུགས་གང་ཇི་སྙེད་པའི་
དོན་རྣམས་ཚུལ་བཞིན་དུ་རྟོགས་པ་ལ་ཐོག་མར་ཡང་དག་པའི་རིགས་པ་ཞིབ་་་་་
ཅིང་ཕྲ་ལ་རྣོ་བ་ཞིག་མེད་དུ་མི་རུང་བ་སྟེ། དཔེར་ན། རིན་ཐང་ཆེ་བའི་ལྷ་རིས་
ཞིག་འབྲི་དགོས་ན་པུར་སྨྱུག་ཚོན་ཆས་སོགས་མེད་དུ་མི་རུང་བ་ལྟ་བུ་ཡིན་ནོ།
དངོས་གཙོ་རྩོད་སྒྲུབ་རིག་པའི་ཕྱོགས་ནས་བཤད་ནའང་། ཨེན་ཁེ་སིས།
སྤྱིར་བཏང་གི་གཏན་ཚིགས་རིག་པ་མི་དང་ཤེས་རིག་ཡོད་པའི་སེམས་ཅན་མཐོ་
རིམ་གང་གིས་ཀྱང་ཤེས་ཤིང་བེད་སྤྱོད་ཐུབ་པ་ཡིན། རྩོད་སྒྲུབ་རྟོག་རྣམ་ཁོང་དུ་
ཆུད་པ་མི་ཁོ་ན་དང་། དེའི་ནང་ནས་ཀྱང་རྟོགས་པའི་ཚད་མཐོན་པོར་སླེབས་
པའི་མི། དཔེར་ན། སངས་རྒྱས་ཆོས་ལུགས་པ་དང་ཀེ་རི་སེའི་མཚན་ཉིད་སྨྲ་བ་ལྟ་



བུ་ཞིག་དགོས། དེའི་རྟོགས་ཚད་ཆེ་ཆེར་རྒྱས་འཛོམས་དུ་འཕེལ་བ་དེང་དུས་
མཚན་ཉིད་རིག་པ་ལ་རག་ལས། ཞེས་གསུངས་ཤིང་། མཚན་ཉིད་པ་ཁྲར་པཱ་ཚི་ཁེ་
ནས་ཀྱང་། ཚད་མའི་གཞུང་ལུགས་གསར་བ(སློབ་དཔོན་ཆོས་མཆོག་སོགས་ཀྱི་
གཞུང)ལ་ཨ་རེ་ཟི་ཏོད་ཀྱི་ཚད་མ( ཕྱི་གླིང་བའི་ཚད་མ》ལས་ཁྱད་པར་དུ་་་་་་
འཕགས་པའི་ཁྱད་ཆོས་མང་དུ་འདུག དེའི་རིགས་ལམ་ཁ་ཤས་དུས་རབས་དུ་
མའི་སྔོན་ནས་རྩིས་རིག་ཚད་མའི་སྔོན་དུ་སླེབས་ཡོད་ལ་རིགས་འཕྲུལ་མང་པོ་་་་་
ཞིག་དེང་རབས་ཚད་མའི་ཆུ་ཚད་དུ་ཐོན་འདུག ཅེས་དང་། རྒྱ་གར་བའི་མཁས་
པ་སྔ་ཕྱི་རིམ་བྱོན་གྱི་རླབས་ཆེན་བྱས་རྗེས་འཛམ་གླིང་གི་རིག་གནས་ལོ་རྒྱུས་ཐོག་
ཏུ་གཞན་དང་མི་འདྲ་བའི་ཁྱད་འཕགས་གོ་གནས་ཤིག་ཐོབ་འདུག ཅེས་སངས་
རྒྱས་ཆོས་ལུགས་པའི་གཞུང་དང་། དེའི་ཕྱོགས་སུ་འཇུག་པའི་ཚད་མའི་གཞུང་སྔ་
ཕྱི་རྒྱས་བསྡུས་ཅི་རིགས་པ་ཚང་མས་འཛམ་གླིང་རིག་གནས་དང་ཚན་རིག་རིག་
གནས་ཀྱི་ཁྲོད་དུ་གོ་གནས་ཆེ་ཤོས་ཤིག་ཟིན་ཡོད་པར་ཕྱི་གླིང་ཚན་རིག་པ་ཆེན་
པོ་མང་པོའི་གསུངས་ལས་ར་སྤྲོད་བྱེད་ཐུབ། དེ་འདྲའི་རྒྱུ་མཚན་ཡང་དག་པའི་
བྱེད་པ་ལ་རྟེན་ནས་གངས་ཅན་བོད་ཀྱི་ཐུན་མོང་དང་ཐུན་མོང་མ་ཡིན་པའི་རིག་
གནས་མཐའ་དག་ལ་གདེང་འཇོག་ཚད་མཐོན་པོ་ཞིག་ཏུ་མ་བསྐུལ་ངང་གིས་སྐྱེ་
བའི་ཕྱིར་རོ། དེ་ཡང་སྔོན་དང་ད་ལྟའི་བར་མ་ཉམས་པར་གནས་ཤིང་། འགྲོ་བ་
མིའི་རིགས་ཀྱི་འདུ་ཤེས་གསར་གཏོད་ཐུབ་པའི་ཉེར་ལེན་དུ་གྱུར་བ་འདིས་་་་་་་་
མཚོན་གཞུང་ལུགས་རང་གི་ལྟ་བ་དངོས་པོའི་གནས་ལུགས་དང་མཐུན་པར་་་་་
བརྗོད་པའི་ཚན་རིག་དངོས་གཤིས་སྣ་ཚོགས་པ་ཞིག་མཐོང་ཐུབ་པ་སྟེ། བསྡུས་
གཞུང་ལས་གསུང་བའི་ཁ་དོག་འགྱུར་ལུགས་དང་། སྐྱེ་མཆེད་འཕེལ་རིམ།



སེམས་ཁམས་རྒྱས་ཕྱོགས། རྒྱུ་འབྲས་བྱུང་རིམ། དུས་གསུམ་འཇོག་ཚུལ་སོགས་
ལས་དྲངས་པའི་གནས་ལུགས་ངོ་མ་ནི་དུས་ཚོད་འཁོར་ལོའི་ཁབ་རྩེ་བཞིན་དུ་
ཐོད་ཐུག་པར་འགྱུར་བ་མངོན་སུམ་དངོས་པོའི་སྣང་ཚུལ་ལ་གྲུབ་པས་སུས་ཀྱང་
བསྙོན་དུ་མེད་པར་ཚན་རིག་གི་ལྟ་བར་གྲུབ་ཅིང་། ལྷག་པར་ཕྱིའི་དངོས་པོ་ཕྲ་བ་
རྡུལ་ཕྲན་ནས་ཆེ་བ་རི་རྒྱལ་ཚུན་གྱི་ཤེས་བྱའི་དབྱེ་བ་མཐའ་དག་མངོན་པ་གོང་་་་
འོག་དང་དུས་འཁོར་གྱི་གཞུང་རྣམས་སུ་དངོས་པོའི་གནས་ལུགས་དང་མཐུན་
པར་རིགས་པའི་རྣམ་གྲངས་མཐའ་ཡས་པས་གཏན་ལ་ཕབས་པ་དེས་ད་ལྟའི་་་་་
ཚན་རིག་གི་ལམ་ལས་ཁྱད་དུ་འཕགས་པའི་ལྟ་བ་གསར་བ་དང་ཉམས་མྱོང་་་་་་
གསར་བ་མང་པོ་ངོ་སྤྲོད་བྱེད་ཐུབ་པར་མཚན་ཉིད་སྨྲ་བའི་ཕྱི་གླིང་མཁས་པ་དག་
གི་ངག་ན་གསལ་ཞིང་། དངོས་གཙོ་སྨྲ་བའི་གཞུང་དང་འབྲེལ་འདྲིས་ཡོད་པ་ཞིག་
ཡིན་ན་རིགས་པའི་བདེན་ཁ་མི་སྟེར་བ་མེད་པ་ཐག་གིས་ཆོད། འདིར་ཡང་ལུང་
ཙམ་སྐྱབས་སུ་མི་འཛིན་པར་རིགས་པ་ཡང་དག་པའི་དཔྱད་འཇོག་གཙོ་བོར་་་་་
བྱས་ཏེ་སྔོན་ཆད་མ་བྱུང་བའི་ཁྱད་དུ་ཞུགས་པའི་ལྟ་གྲུབ་གསར་བ་བརྗོད་རྒྱུ་མེད་
ནའང་སྔོན་བྱོན་མཁས་དབང་རིམ་པས་ངེས་དོན་དུ་བཀྲལ་བའི་དགོངས་པ་ཕྲ་་་
ཞིང་ཕྲ་བ་རྣམས་གོ་ཐབས་བརྡ་འཕྲོད་དུ་འབད་ཁུལ་གྱིས་བསྡུས་གཞུང་རྒྱ་་་་་་
མཚོའི་འཇུག་ངོགས་ཡངས་པོར་བསྐྱོད་པའི་ལས་བདག་གིར་བླངས་སོ། འོན་ཀྱང་
རང་ལ་སྐྱེས་སྟོབས་ཀྱི་ཤེས་རབ་དང་སྦྱངས་སྟོབས་ཀྱི་ཡོན་ཏན་དབེན་པས་་་་་་་
གཞུང་ལུགས་རྩོམ་པ་ལ་འཇུག་པར་བྱ་བའི་འོས་མེད་ཀྱང་། སྐབས་དོན་རྒྱལ་
ཡོངས་མི་རིགས་ཨུ་ཡོན་ལྷན་ཁང་གི་ཐེངས་བརྒྱད་པའི་ལོ་ལྔའི་འཆར་གཞིའི་
ནང་ཚད་མའི་སློབ་དེབ་ཅིག་བསྒྲིགས་དགོས་པའི་གནས་ཚུལ་འོག་རང་སློབ་གྲྭའི་



སློབ་དེབ་ལས་འཛིན་ཚན་ཁག་བརྒྱུད་བོད་ཡིག་ཚན་ཁག་གི་འགོ་ཁྲིད་རྣམས་་་་་
ཀྱིས་བཀའ་བབས་རྒྱབ་སྐྱོར་གནང་། ནུབ་བྱང་མི་རིགས་སློབ་གྲྭ་ཆེན་མོའི་ཡོན་
ཀྲང་གཞོན་པ་སྐུ་ཞབས་སྙིང་བོ་རྒྱལ་ལགས་དང་། མཁས་དབང་ཅའོ་ཧུའུ་ཆེན་མོ་
རྒན་དོར་ཞི་རིན་པོ་ཆེ་རྣམ་གཉིས་ཀྱིས་ཚད་མའི་སློབ་དེབ་མདོར་བསྡུས་ཤིག་ཁ་
གསལ་ཞིང་གོ་བདེ་བ་ཞིག་རྩོམ་རྒྱུའི་རྡོ་རྗེ་བཀའི་མེ་ཏོག་གཏོར་ཞིང༌། སློབ་བུ་བློ་
གསལ་དོན་གཉེར་ཅན་དུ་མས་སྔ་ཕྱིར་ཡང་ཡང་བསྐུལ་བར་བརྟེན། རང་གིས་
ཀྱང་ཕན་སེམས་ཀུན་སློང་ཡང་དག་པའི་གཞིར་ཆ་རྐྱེན་དུ་མའི་དཔལ་ཡོན་
མངོན་པར་བརྟས་པའི་སྐལ་བ་མ་བཅག་ཙམ་དུ་བྲིས་པ་ཡིན་ནོ། །
དེ་ལ་ཡང་ཐོག་མར་ཀླད་ཀྱི་དོན། བར་དུ་གཞུང་གི་དོན། ཐ་མར་མཇུག་གི་
དོན་ཏེ་རྩ་བའི་ས་བཅད་གསུམ་དུ་ཕྱེས་ནས་འཆད་པ་ལ། དང་པོ། ཚད་གཞུང་
དངོས་ལ་འཇུག་པའི་ཆ་རྐྱེན་མེད་དུ་མི་རུང་བའི་སྔོན་འགྲོའི་ཡན་ལག་སྟེ། བསྡུས་
གཞུང་སྦྱོང་བའི་དགོས་པ། དགོས་པ་དེ་ལྡན་གྱི་གཞུང་ལ་ཇི་ལྟར་འཇུག་པའི་ཚུལ།
འཇུག་པའི་སྐབས་སུ་ཡང་བསམ་པའི་ཀུན་སློང་དང་འབྲེལ་བའི་རྩོད་པ་བྱེད་་་་་
སྟངས་ཀྱི་སྐོར། རྟགས་གསལ་གཏོང་ལུགས། ལན་འདེབས་ཚུལ། ལན་གྱི་རྣམ་
གྲངས་སོགས་བསྡུས་གཞུང་ལ་འཇུག་པའི་སྔོན་འགྲོའི་ལག་ཆ་ངོ་སྤྲོད་ཁ་གསལ་
དུ་འགོད་པ།
གཉིས་པ། བློ་གྲོས་ཅུང་ཟད་དམན་པའི་བློ་ཁ་དང་འཚམ་པར་ཁ་དོག་ཕུང་
ཁམས་སྐྱེ་མཆེད་ནས་རྫས་ལྡོག་བར་བཅུ་དང་། བློ་གྲོས་ཀྱི་མཐུ་ཅུང་ཟད་རྒྱས་
པའི་བློ་ཁ་དང་འཚམ་པར་འགལ་འབྲེལ་ནས་ཁས་ལེན་སོང་ཚུལ་གྱི་བར་བཅུ་་་་་
དང༌། བློ་གྲོས་ཀྱི་མཐུ་རབ་ཏུ་རྒྱས་པའི་བློ་ཁ་དང་འཚམ་པར་དགག་གཞི་དྲིས་
LO



འཕངས་ནས་རྟགས་སྦྱོར་གྱི་བར་དགུ་སྟེ་བསྡུས་ཚན་ཉེར་དགུར་ཕྱེས་ནས་བཤད་
ཡོད་ལ། བསྡུས་ཚན་རང་རང་གི་སྐབས་སུ་ཅུང་ཟད་གོ་དཀའ་བའི་ཐད་ལ་གུག་
རྟགས( )འདི་བཏབ་པའི་ནང་དུ་གསལ་འགྲེལ་བྱས་ཡོད། སྤྱིར་ན་བསྡུས་གྲྭའི་
འགྲོ་ལུགས་རྟགས་གསལ་གྱི་ལམ་ནས་གཏན་ལ་ཕབ་དགོས་པ་ཞིག་ཡིན་ཕྱིར་་་་་
རྟགས་གསལ་འཕེན་ལུགས་གཙོ་བོར་བྱས་ནས་བཞག་པ་དང་གཅིག སྔོན་བྱོན་
མཁས་དབང་རིམ་བྱོན་གྱི་གསུང་ན་བསྡུས་གྲྭའི་འགྲོ་ལུགས་ལྟར་མཛད་པ་ཤིན་
ཏུ་མང་བས་རྟགས་གསལ་ལ་བྱང་རྒྱུའི་ཕན་ཁེ་གཙོ་བོར་བྱས་ཡོད་པ་དང་གཉིས།
ལུང་འདྲེན་གྱི་ཐབས་ཅུང་ཟད་བཏང་སྙོམས་སུ་བཞག་ནས་རིགས་པ་གཙོ་བོར་་་་
བྱས་ཏེ་བཀྲལ་ཡོད་པ་དང་གསུམ་གྱི་སྒོ་ནས་བརྩམས་པ་ཡིན་ནོ།
གསུམ་པ། སྨོན་པ་གསལ་འདེབས་སུའང་རང་དང་བསྐལ་བ་མཉམ་པའི་ཕྱི་
རབས་གངས་ཅན་པ་རྣམས་ཀྱི་བློ་གྲོས་ཀྱི་མཐུ་ལེགས་པར་རྒྱས་པའི་ཆ་རྐྱེན་དུ་་་་
དམིགས་ཤིང་། ཁྱད་པར་དམ་པ་གོང་མས་མཚན་ཉིད་པ་རྣམས་ཀྱིས་རྩོད་པ་
བྱེད་ཚུལ་འདི་བཀའ་གདམས་པ་རྣམས་ཀྱིས་ཆོས་ཀྱི་ཇ་སྐོལ་ཚུལ་ཡིན། གསུངས་
པའི་དོན་ལྟར་ཤེས་རབ་ཀྱི་མེ་དཔུང་ལ་རྟེན་ནས་བདེན་པ་བདེན་ཐུབ་ཀྱིས་རང་
གི་ངོ་བོ་ཇི་ལྟར་འཛིན་པའི་ཚུལ་ཕྱིན་ཅི་མ་ལོག་པར་ཆོས་ཡང་དག་པའི་ཇ་རེ་་་་
སྐོལ་བའི་ནུས་པ་མེད་ནའང་ལད་མོ་རྗེས་མཐུན་ཙམ་གྱིས་གསུང་རབ་དགོངས་་་་
འགྲེལ་རྣམས་ཀྱི་ཕྱོགས་འགའ་རེ་ངོ་སྤྲོད་ཐུབ་ན་ཡང་ཡ་རབས་དམ་པའི་སྤྱོད་་་་
ཚུལ་ལས་མ་འདས་པར་གཞིགས་ནས་བརྩམས་པ་ཡིན་ལ། འོན་ཀྱང་སྐབས་དོན་
སློབ་ཁྲིད་ཀྱིས་གཏུགས་པའི་གནས་ཚུལ་འོག་འབྲེལ་ཡོད་གླེགས་བམ་ཞིབ་ཀློག་་་་
དང༌། དོགས་གནས་དཔྱད་འཕྲོས་ཀྱི་མཐུན་རྐྱེན་ཡང་མི་འཛོམས་པས་ཕྱོགས་



གང་ཐད་ནས་ནོར་འཁྲུལ་འབྱུང་བར་ངེས་ཀྱང་། གངས་ཅན་བོད་ཀྱི་རིག་གནས་
ལ་མཐོང་ཆེན་དང་བརྩི་འཇོག་བྱེད་པའི་དོན་གཉེར་བ་རྣམས་གཞུང་ཆེན་མོའི་་་
ལམ་དུ་འཇུག་པའི་ཉེར་ལེན་ཙམ་དུ་འགྲོ་ངེས་སྙམ་ནས་བྲིས་པའི་ཐད་ལ་སྐྱོན་་་་
བརྗོད་ལེགས་བཅོས་ཀྱི་དགོངས་འཆར་མེ་ཏོག་གི་ཕྲེང་བ་དགྱེས་གནང་ཡོད་པར་
མཁྱེན་མཁྱེན་ཞེས་རྩོམ་པ་པོས་སོར་བཅུ་སྙིང་གར་ཟུམ་ནས་ཞུའོ། །



དཀར་ཆག
............
............
ལེའུ་དང་པོ། སྔོན་འགྲོའི་ཡན་ལག་མདོར་བསྟན་པ། ..….. 1
དང་པོ། བསྡུས་གྲྭའི་གཞུང་ལུགས་སྦྱོང་བའི་དགོས་པ་བཤད་པ།…........ 1
གཉིས་པ། དགོས་པ་དེ་ལྡན་གྱི་གཞུང་ལ་ཇི་ལྟར་
འཇུག་པའི་ཚུལ་བཤད་པ།
གསུམ་པ། བསྡུས་གྲྭའི་ངོ་བོ་སྤྱིར་བཤད་པ། ......…...…...
ལེའུ་གཉིས་པ། གཞུང་དངོས་ལ་འཇུག་པ། ...…..….…………22
དང་པོ། བློ་རབ་འབྲིང་ཐ་གསུམ་དུ་ཕྱེས་ནས་བཤད་པ། ..……....…………...
གཉིས་པ། ཚིག་དོན་ཡན་ལག་གི་སྒོ་ནས་བཤད་པ། ..…………………….……....
གསུམ་པ། ལས་དང་པོ་པ་ལ་རིགས་ལམ་ཆུང་ངུའི་
སྐོར་བཤད་པ། ............
(དང་པོ།) ཁ་དོག་དང་ཕུང་ཁམས་སྐྱེ་མཆེད་ཀྱི་
རྣམ་བཞག་བཤད་པ།...…..………….......
1. གཞན་གྱི་འདོད་ཚུལ་དགག་པ།…...….…...
2. རང་ལུགས་རྒྱུ་མཚན་དུ་འགོད་པ། ..
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ།......…...
4. རང་དང་གཞན་གྱི་རྩོད་པ་སྤོང་བ། .....…….
• ༠༠•• 23
• • • •，39



........་
...….....
(གཉིས་པ།) གཞི་གྲུབ་ཀྱི་རྣམ་གཞག་བཤད་པ། ..…..………………………….. 45
1. གཞན་གྱི་འདོད་ཚུལ་དགག་པ།…………..
2. རང་ལུགས་རྒྱུ་མཚན་དུ་འགོད་པ། ..
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ།..………………………..
4. རང་དང་གཞན་གྱི་རྩོད་པ་སྤོང་བ། ..
(གསུམ་པ།) ཡུལ་དང་ཡུལ་ཅན་གྱི་རྣམ་གཞག་བཤད་པ།.….…........
1. གཞན་གྱི་ལོག་རྟོག་དགག་པ། .......…….
2. རང་ལུགས་རྒྱུ་མཚན་དུ་འགོད་པ། ......
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ།...........
4. རང་དན་གཞན་གྱི་རྩོད་པ་སྤོང་བ།
...............
(བཞི་བ།) ལྡོག་པ་ངོས་འཛིན་གྱི་རྣམ་གཞག་བཤད་པ། ............
1. གཞན་གྱི་འདོད་ཚུལ་དགག་པ།…..…………..
2. རང་ལུགས་རྒྱུ་མཚན་དུ་འགོད་པ། .....
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ།..……........
4. རང་དང་གཞན་གྱི་རྩོད་པ་སྤོང་བ། ........
(ལྔ་བ།)གཅིག་དང་ཐ་དད་ཀྱི་རྣམ་གཞག་བཤད་པ། .......…...... 99
1. གཞན་གྱི་འདོད་ཚུལ་དགག་པ།…………….
..............
2. རང་ལུགས་རྒྱུ་མཚན་དུ་འགོད་པ། .....…………... .........……...
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ། .....………..
4. རང་དང་གཞན་གྱི་རྩོད་པ་སྤོང་བ། ......
• • • • ••95
• • • • • • • 109



•• •༠༤ པ ༣༢ ཐ༤༠༠༠༧ 112
，༠༠༠
115
••• 119
120
• • 121
ཐ• • ཟ • 123
• • • •。 124
• • • •。 124
(དྲུག་པ།)ཡིན་ལོག་མིན་ལོག་གི་རྣམ་གཞག་བཤད་པ། ...……….….. 112
1. གཞན་གྱི་འདོད་ཚུལ་དགག་པ། ........
2. རང་ལུགས་རྒྱུ་མཚན་དུ་འགོད་པ། ..…..
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ། ............
4. རང་དང་གཞན་གྱི་རྩོད་པ་སྤོང་བ། ..….…..
(བདུན་པ།) ཡིན་གྱུར་མིན་གྱུར་གྱི་རྣམ་གཞག་བཤད་པ། .……………...
1. གཞན་གྱི་འདོད་ཚུལ་དགག་པ། ...........
2. རང་ལུགས་རྒྱུ་མཚན་དུ་འགོད་པ། ..….....………….
3. རང་དང་གཞན་གྱི་རྩོད་པ་སྤོང་བ། ...…....…... ..........…...
(བརྒྱད་པ།) རྒྱུ་འབྲས་ཆུང་ངུའི་རྣམ་གཞག་བཤད་པ། ། ...…........
1. གཞན་གྱི་འདོད་ཚུལ་དགག་པ། .....………….
2. རང་ལུགས་རྒྱུ་མཚན་དུ་འགོད་པ། ..………………..
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ། ..….…...
4. རང་དང་གཞན་གྱི་རྩོད་པ་སྤོང་བ། ...
(དགུ་བ།) སྤྱི་དང་བྱེ་བྲག་གི་རྣམ་གཞག་བཤད་པ།…..
1. གཞན་གྱི་འདོད་ཚུལ་དགག་པ། ...…….…..…..
2. རང་ལུགས་རྒྱུ་མཚན་དུ་འགོད་པ། ..……….....
3. ཁྱབ་ཆེའི་ཁས་ལེན་འགའ་ཞིག་འགོད་པ། .....…... …......... 148
4. རང་དན་གཞན་གྱི་རྩོད་པ་སྤོང་བ། ........……...
(བཅུ་བ།) རྫས་ལྡོག་གི་རྣམ་གཞག་བཤད་པ། .........……..….
• • 124
131
• • • • 133
• • • • • 134
• • • • • 136
•
。。 136
བ བ བ བ 145
• ༠• • •• 148
• • • • 153



[ དང་པོ། ཕྱུ་བའི་ལུགས་ཀྱི་རྫས་ལྡོག་གི་རྣམ་གཞག་བཤད་པ། 153
1. གཞན་གྱི་འདོད་ཚུལ་དགག་པ། ..….........
2. རང་ལུགས་རྒྱུ་མཚན་དུ་འགོད་པ། .…….……...
3. ཁྱབ་ཆེའི་ཁས་ལེན་འགའ་ཞིག་འགོད་པ།
4. རང་དང་གཞན་གྱི་རྩོད་པ་སྤོང་བ། .…………....... ............... 162
[ གཉིས་པ། ] རང་ལུགས་ཀྱི་རྫས་ལྡོག་གི་རྣམ་གཞག་བཤད་པ། ... 162
1. གཞན་གྱི་འདོད་ཚུལ་དགག་པ། ..…………….
2. རང་ལུགས་རྒྱུ་མཚན་དུ་འགོད་པ། .....
3. ཁྱབ་ཆེའི་ཁས་ལེན་འགའ་ཞིག་འགོད་པ། ....…….……….….……….. 168
4. རང་དང་གཞན་གྱི་རྩོད་པ་སྤོང་བ། .....……...
.......... 169
བཞི་པ། དབང་པོ་འབྲིང་ལ་རིགས་ལམ་འབྲིང་གི་སྐོར་བཤད་པ། 171
(དང་པོ།) འགལ་འབྲེལ་གྱི་རྣམ་གཞག་བཤད་པ། ..…….......……….. 171
1. གཞན་གྱི་འདོད་ཚུལ་དགག་པ། ...………….. .....…......... 171
2. རང་ལུགས་རྒྱུ་མཚན་དུ་འགོད་པ། .....….…...
182
3. ཁྱབ་ཆེའི་ཁས་ལེན་སྤྱི་འགྲོས་ལྟར་འགོད་པ། ...…..….
4. རང་དང་གཞན་གྱི་རྩོད་པ་སྤོང་བ། ..……….....
(གཉིས་པ།)ཡོད་རྟོགས་མེད་རྟོགས་ཀྱི་རྣམ་གཞག་བཤད་པ། ...... 188
1. གཞན་གྱི་འདོད་ཚུལ་དགག་པ། .…………….. ..…..........
2. རང་ལུགས་རྒྱུ་མཚན་དུ་འགོད་པ། ...
3. ཁྱུབ་ཆེའི་ཁབ་ལེན་སྤྱི་འགྲོས་ལྟར་འགོད་པ།
•。。。….......
• 187
........... 187
•....... 193



195
• 195
， ，，， ，，， 199
1• • • • • 201
• • • 4 202
• • • ཟ
205
• 205
• • 212
• • • • ཟ ， 221
4. རང་དང་གཞན་གྱི་རྩོད་པ་སྤོང་བ། ...….…...…........…..…..……………………. 194
(གསུམ་པ།)མཚན་མཚོན་གྱི་རྣམ་གཞག་བཤད་པ།....….....……....
1. གཞན་གྱི་འདོད་ཚུལ་དགག་པ། ...………...…..
2. རང་ལུགས་རྒྱུ་མཚན་དུ་འགོད་པ། ......
3. ཁྱབ་ཆེའི་ཁས་ལེན་རྣམས་སྤྱི་འགྲོས་ལྟར་འགོད་པ། ...…...
4. རང་དང་གཞན་གྱི་རྩོད་པ་སྤོང་བ། ......……....
(བཞི་པ།)རྒྱུ་འབྲས་ཆེ་བའི་རྣམ་གཞག་བཤད་པ། ....…....…...
1. གཞན་གྱི་འདོད་ཚུལ་དགག་པ། .……………………………………………………….
2. རང་ལུགས་རྒྱུ་མཚན་དུ་འགོད་པ། .……………
3. ཁྱབ་ཆེའི་ཁས་ལེན་འགའ་ཞིག་འགོད་པ། ....…..
4. རང་དང་གཞན་གྱི་རྩོད་པ་སྤོང་བ། .....…........
(ལྔ་པ།) དུས་གསུམ་གྱི་རྣམ་གཞག་བཤད་པ། ......…….……......… 223
1. གཞན་གྱི་འདོད་ཚུལ་དགག་པ། .....
2. རང་ལུགས་རྒྱུ་མཚན་དུ་འགོད་པ། .
3. ཁྱབ་ཆེའི་ཁབ་བླངས་འགའ་ཞིག་སྤྱི་འགྲོས་ལྟར་འགོད་པ། ....... 229
4. རང་དང་གཞན་གྱི་རྩོད་པ་སྤོང་བ། ..............
(དྲུག་པ། ཁྱབ་མཐའ་འགོད་ཚུལ་གྱི་རྣམ་གཞག་བཤད་པ།.....…...
1. གཞན་གྱི་འདོད་ཚུལ་དགག་པ། ........................…........... 233
2. རང་ལུགས་རྒྱུ་མཚན་དུ་འགོད་པ། ....
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ། ......... 235
•••• • • 223
• • 227
•• •
•.....
༡3
• • 233



• • ཟ ༤༠• • • ཟཟ，239
243
243
• • • • ཟ 248
༡ A9
250
༣. རང་དང་གཞན་གྱི་རྩོད་པ་སྤོང་བ། ......
(བདུན་པ།)ཁྱབ་པ་སྒོ་བརྒྱུད་ཀྱི་རྣམ་གཞག་བཤད་པ། ..…….…….……
1. གཞན་གྱི་འདོད་ཚུལ་དགག་པ། .....….
2. རང་ལུགས་རྒྱུ་མཚན་དུ་འགོད་པ། ..……………….
3. རང་དང་གཞན་གྱི་རྩོད་པ་སྤོང་བ། .... ..……….……......
(བརྒྱད་པ།) ཐལ་འགྱུར་ཆུང་ངུའི་རྣམ་གཞག་བཤད་པ།......……….
1. གཞན་གྱི་འདོད་ཚུལ་དགག་པ། ...….….……....
2. རང་ལུགས་རྒྱུ་མཚན་དུ་འགོད་པ། ..…….
..............
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ། ......……..
4. རང་དང་གཞན་གྱི་རྩོད་པ་སྤོང་བ། ...….….
(དགུ་པ།) དྲུག་སྒྲའི་རྣམ་གཞག་བཤད་པ། ........
1. གཞན་གྱི་འདོད་ཚུལ་དགག་པ། ..........
2. རང་ལུགས་རྒྱུ་མཚན་དུ་འགོད་པ། .……....…..…………………………………………………… 252
3. རང་དང་གཞན་གྱི་རྩོད་པ་སྤོང་བ། .....…..
(བཅུ་པ།) ཁས་ལེན་སོང་ཚུལ་གྱི་རྣམ་གཞག་བཤད་པ། ..........
1. གཞན་གྱི་འདོད་ཚུལ་དགག་པ། ..………...
•.........
2. རང་ལུགས་རྒྱུ་མཚན་དུ་འགོད་པ། ........................…......... 254
3. རང་དང་གཞན་གྱི་རྩོད་པ་སྤོང་བ། ...... ….….…..
ལྔ་པ། དབང་པོ་རབ་ལ་རིགས་ལམ་ཆེ་བའི་སྐོར་བཤད་པ། .....…... 258
(དང་པོ།)དགག་གཞིའི་རྣམ་གཞག་བཤད་པ།…....
• • • • • 251
• •• 251
252
• • • 252
ན༨
• ཐཐ• 258



༤༠ ，༔ 262
263
263
• • • • •， 264
• • 264
265
ཐ༠ • •。 265
1. གཞན་གྱི་འདོད་ཚུལ་དགག་པ། .....…...
2. རང་ལུགས་རྒྱུ་མཚན་དུ་འགོད་པ། ...
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ། ..…..….....
4. རང་དང་གཞན་གྱི་རྩོད་པ་སྤོང་བ། ...….……........……..………..
(གཉིས་པ།)དྲིས་འཕངས་ཀྱི་རྣམ་གཞག་བཤད་པ།…...........
1. གཞན་གྱི་འདོད་ཚུལ་དགག་པ། ..……..….
2. རང་ལུགས་རྒྱུ་མཚན་དུ་འགོད་པ། ......
3. རང་དང་གཞན་གྱི་རྩོད་པ་སྤོང་བ། ....
(གསུམ་པ།)ཐལ་འགྱུར་ཆེ་བའི་རྣམ་གཞག་བཤད་པ། .........
1. གཞན་གྱི་འདོད་ཚུལ་དགག་པ། ...
2. རང་ལུགས་རྒྱུ་མཚན་དུ་འགོད་པ། .....
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ། ..…………...
4. རང་དང་གཞན་གྱི་རྩོད་པ་སྤོང་བ། ...…....
(བཞི་པ།)དགག་སྒྲུབ་ཀྱི་རྣམ་གཞག་བཤད་པ། ..……………....
1. གཞན་གྱི་འདོད་ཚུལ་དགག་པ། ...….
2. རང་ལུགས་རྒྱུ་མཚན་དུ་འགོད་པ། ..…... ….…….....
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ། ............
4. རང་དང་གཞན་གྱི་རྩོད་པ་སྤོང་བ། .......….......…...….…...
(ལྔ་བ།)གཞན་སེལ་གྱི་རྣམ་གཞག་བཤད་པ། .......…......…..…..
1. གཞན་གྱི་འདོད་ཚུལ་དགག་པ། ....
267
271
•• •
271
• • ཟ བ• 272
272
ཟ• ••• 274
276
• 277
278
278



•• 280
• • 282
283
•• 290
290
•• 292
2. རང་ལུགས་རྒྱུ་མཚན་དུ་འགོད་པ། ....………..
3. རང་དང་གཞན་གྱི་རྩོད་པ་སྤོང་བ། ...
(དྲུག་པ།)སེལ་འཇུག་དང་སྒྲུབ་འཇུག་གི་རྣམ་གཞག་བཤད་པ།... 283
1. གཞན་གྱི་འདོད་ཚུལ་དགག་པ། .....…..…...
2. རང་ལུགས་རྒྱུ་མཚན་དུ་འགོད་པ། .......….......………………………….. 285
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ། .....….... 289
4. རང་དང་གཞན་གྱི་རྩོད་པ་སྤོང་བ། ........
.......…......
(བདུན་པ།) རྗོད་བྱེད་ཀྱི་སྒྲའི་རྣམ་གཞག་བཤད་པ། .........….. 290
1. གཞན་གྱི་འདོད་ཚུལ་དགག་པ། .....…...
2. རང་ལུགས་རྒྱུ་མཚན་དུ་འགོད་པ། ..………….…..
3. རང་དང་གཞན་གྱི་རྩོད་པ་སྤོང་བ། .............
(བརྒྱད་པ།)མཚོན་སྦྱོར་གྱི་རྣམ་གཞག་བཤད་པ། .................
1. གཞན་གྱི་འདོད་ཚུལ་དགག་པ། ....…………...
2. རང་ལུགས་རྒྱུ་མཚན་དུ་འགོད་པ། ..…..…….…....
3. རང་དང་གཞན་གྱི་རྩོད་པ་སྤོང་བ། ...........
(དགུ་བ།)རྟགས་སྦྱོར་གྱི་རྣམ་གཞག་བཤད་པ། ..….……...
1. གཞན་གྱི་འདོད་ཚུལ་དགག་པ། .....…..…..
2. རང་ལུགས་རྒྱུ་མཚན་དུ་འགོད་པ། ...........
3. རང་དང་གཞན་གྱི་རྩོད་པ་སྤོང་བ། .....
ལེའུ་གསུམ་པ། མཇུག་བསྡུ་བའི་གཏམ། ....…...…..... 320
299
...... .བབ
• • • • 301
• 302
• •303
303
••....
304



ལེའུ་དང་པོ། སྔོན་འགྲོའི་ཡན་
ལག་མདོར་བསྟན་པ།
དང་པོ། བསྡུས་གྲྭའི་གཞུང་ལུགས་སྦྱོང་བའི་དགོས་པ་བཤད་པ།
མདོ་སྡེ་རྒྱན་ལས། གང་ཞིག་ཚིག་གམ་དོན་གོ་ནས། །ཚིགས་བཅད་གཉིས་
འཛིན་རབ་སྦྱོར་བ། །སེམས་ཅན་བློ་ལྡན་མཆོག་དེ་ཡིས། ཡོན་ཏན་རྣམ་བཅུ་
ཐོབ་པར་འགྱུར། །ཞེས་གསུངས་པ་ལྟར་ཕུང་བོ་དང་། ཁམས་དང༌། ། སྐྱེ་མཆེད།
རྟེན་འབྲེལ།གནས་དང་གནས་མ་ཡིན་པ། དབང་བོ་དང༌། དུས་དང་། བདེན་པ།
ཐེག་པ། འདུས་བྱས་དང་འདུས་མ་བྱས་ལ་སོགས་པའི་དོན་ལ་རྨོངས་པ་ཀུན་ལས་
གྲོལ་ཞིང་ཇི་ལྟ་ཇི་སྙེད་ཀྱི་བློ་གྲོས་རྒྱས་པར་བྱེད་པའི་ཐབས་མཆོག་ཏུ་གྱུར་བའམ་
འཆད་རྩོད་རྩོམ་གསུམ་སོགས་རང་གཞན་ལེགས་ཚོགས་ཐམས་ཅད་འབྱུང་བའི་
རྒྱུ་སྐྱེ་བོ་ཀུན་གྱི་རིགས་པའི་འཕྲུལ་འདེགས་སམ་རིགས་པའི་སྒོ་འབྱེད་ནི་བསྡུས་
གྲྭའི་གཞུང་ལུགས་འདི་ཉིད་ཡིན་ཏེ། ཡབ་རྗེ་བླ་མས། གང་ཞིག་བསྡུས་སྦྱོར་གྲུ་
ཆེན་ནས། །གཞུང་བཟང་ནོར་བུའི་གླིང་བགྲོད་ལ། །ཐབས་འདི་སྐྱ་བ་ལྟར་གཅེས་
པས། །དེད་དཔོན་བདག་གིས་སྦྱིན་པར་བྱ། །ཞེས་དང། དགོས་ཕྲ་ཞིང་མཛངས་
པའི་རིགས་ལམ་ནས། །དོན་ཟབ་མོ་འཚོལ་བའི་ཐབས་ལ་འབོད། །ཅེས་དང་། མིག་
ཡར་བལྟས་རྗེས་སུ་སློབ་སྙམ་ན། །བློ་རིག་པའི་སྒོ་འབྱེད་བསྡུས་སྦྱོར་དང་། ཞེས་
དང་། ཡོངས་འཛིན་ཡེ་ཤེས་རྒྱལ་མཚན་གྱིས། རིག་པའི་སྒོ་འབྱེད་བསྡུས་གྲྭ་ལ་



སྦྱངས་པས། །ཆོས་ཀྱི་བགྲོད་པ་བྱེད་པ་རིག་པའི་སྒོ། །བརྒྱ་ཕྲག་ཕྱེ་སྟེ་མྱུར་ཞིང་
ཟབ་པ་ཡི། །ཡང་དག་རིགས་པའི་འཕྲུལ་ལ་སྐྱེན་པར་ཤོག ཅེས་དང་། རྗེ་བཙུན་
ཤེས་རབ་རྒྱ་མཚོས། རྩོད་སྐོར་གཅིག་གི་རིགས་པའི་སྣང་བས་ཀྱང་། མ་རྟོགས་
ལོག་རྟོག་ཐེ་ཚོམ་འབུམ་ཕྲག་འཇིག ཅེས་སོགས་མཁས་གྲུབ་གནམ་གྱིས་ས་ ་
བཀབ་པ་ལྟ་བུའི་སྐྱེས་ཆེན་དམ་པ་རྣམས་ཀྱིས་མགྲིན་གཅིག་དབྱངས་གཅིག་ཏུ་་་
གསུངས་པ་ནང་བཞིན་ཡིན་པས་ཤེས་པར་བྱ་བའི་དོན་མཐའ་དག་མ་འདྲེས་་་་་
པར་ལྟ་མཁས་པ། དེ་དག་གི་དོན་ཕྱིན་ཅི་མ་ལོག་པར་ཡིད་ལ་འཛིན་མཁས་པ།
ཚིག་སྔ་ཕྱིའི་ཆ་རྣམས་སོ་སོར་མ་འདྲེས་པར་ཉན་མཁས་པ། གཞུང་གི་དོན་རྣམས་
ཡོངས་རྫོགས་དགེ་བའི་བཤེས་གཉེན་གྱི་མན་ངག་ལྟར་མ་ཆད་མ་ལུས་པར་་་་་
བཤད་མཁས་པ། དེ་ལྟར་ལྟ་འཛིན་ཉན་བཤད་སོགས་ཀྱིས་ཟབ་མོའི་དོན་རྣམས་
འཚོལ་ཞིང་རྟོགས་པའི་ཐབས་དམ་པའམ། གདམས་ངག་སྟེ་ཆ་རྐྱེན་དུ་ཁྱེར་ནས་
ཤེས་བྱའི་གནས་མཐའ་དག་ལག་མཐིལ་དུ་སྐྱུ་རུ་ར་བཞིན་རྟོགས་ཐུབ་པ་ནི་་་་་་
བསྡུས་གཞུང་ལ་སྦྱངས་པ་མཐར་ཕྱིན་བྱས་པའི་དགོས་པ་ཡིན་ནོ། འོན་ཀྱང་ད་
ལྟའི་གསར་སློབ་པ་ལ་ལས་བོད་ཀྱི་ཚད་མ་རིག་པའམ་བསྡུས་གྲྭའི་གཞུང་ལུགས་
རྣམས་ནི་ཆོས་ཀྱི་གཞུང་ཡིན་པས་ཆོས་ལ་མི་དད་པ་རྣམས་ལ་མཁོ་བ་མ་ཡིན་ནོ་
ཞེས་ཟེར་བ་ནི་ཅི་ཡང་མི་ཤེས་པའི་རྨོངས་རྟགས་ཕྱིར་མངོན་པ་ལས་མ་འདས་ཏེ།
རྣམ་བཤད་རིགས་པར། ཆོས་ནི་མདོ་ལ་སོགས་པ་སྟེ། རིགས་པ་སྟོན་པའི་དོན་
དང་དོན་ཕྱིན་ཅི་མ་ལོག་པར་ངེས་པར་འཛིན་པའི་དོན་གྱིས་སོ། ཞེས་དང་། ཆོས་
ནི་ཤེས་བྱ་ལམ་དང་ནི། །མྱ་ངན་འདས་དང་ཡིད་ཀྱི་ཡུལ། །བསོད་ནམས་ཚེ་དང་
གསུང་རབ་དང་། །འབྱུང་འགྱུར་ངེས་དང་ཆོས་ལུགས་ལའོ། །ཞེས་སོགས་ཀྱི་ཚིག་



འབྲུ་ཙམ་ཡང་མ་མཐོང་བས་དེ་ལྟ་བུ་ཕྱོགས་སྔར་བླངས་ཀྱང་དགོས་པ་ཆུང་བར་
སེམས་སོ།།
.. གཉིས་པ། དགོས་པ་དེ་ལྡན་གྱི་གཞུང་ལ་ཇི་ལྟར་
འཇུག་པའི་ཚུལ་བཤད་པ།
དེ་ཡང་བློ་གཟུ་བོར་གནས་པའི་སྒོ་ནས་རྩོད་པ་སྟེ་གཞུང་དོན་དཔྱོད་པའི་་་་
ལེགས་ཉེས་སོ་སོར་འབྱེད་པའི་ཤེས་རབ་ཀྱི་རྩལ་འགྲན་པའི་གྲལ་ལ་འཇུག་པའི་
བྱ་བ་ནི་འདིའི་སྐབས་ཀྱི་འཇུག་བྱའི་ཚུལ་ཡིན་ལ་དེ་འདྲའི་ཚུལ་དེར་འཇུག་པ་ལ་
རྩོད་པ་བྱེད་པའི་གང་ཟག གང་དུ་རྩོད་པའི་དུས། གང་ལ་རྩོད་པའི་གནས། ཇི་
ལྟར་རྩོད་པའི་ཚུལ། རྩོད་པ་བྱས་པའི་འབྲས་བུ་དང་ལྔ་ལས། དང་པོ། རྩོད་པ་བྱེད་
པའི་གང་ཟག་ཅེས་པ་ནི་རང་ཉིད་ཀྱི་རྒྱབ་གཏད་སའི་ཚད་མའི་ལུང་དང་རིགས་
པའམ་རྒྱུ་མཚན་ཡང་དག་པ་ལ་རྟེན་ནས་རང་རང་གི་དམ་བཅའ་དེ་ཉིད་སྐྱོང་་་
བར་བྱེད་པའི་སྔ་རྒོལ་དང་སུན་འབྱིན་པར་ཁས་ལེན་པའི་ཕྱི་རྒོལ། དེ་གཉིས་ཀྱི་
བར་ཡིན་མིན་ཐག་གཅོད་པའི་དཔང་པོ་གང་རུང་ཞིག་ལ་ཟེར་བ་ཡིན་ནོ། དེ་
ཡང་སྔ་རྒོལ་ཞེས་པ་ནི། སྒྲུབ་བྱེད་འགོད་པར་ཁས་ལེན་པའི་རྒོལ་བ་ཞིག་ལ་ཟེར། །
དེ་ལ་དབྱེ་ན། སྔ་རྒོལ་ཡང་དག་དང་། སྔ་རྒོལ་ལྟར་སྣང་གཉིས་ཡོད་ལ། སྔ་རྒོལ་
ཡང་དག་ཅེས་པ་ནི། རང་གི་སྒྲུབ་བྱེད་འགོད་པར་ཁས་བླངས་པའི་དོན་དེ་གཞན་
གྱིས་སུན་འབྱིན་མི་ནུས་པའི་རྒོལ་བ་ཞིག་ལ་ཟེར། སྔ་རྒོལ་ལྟར་སྣང་ཞེས་པ་ནི། །
རང་གི་སྒྲུབ་བྱེད་འགོད་པར་ཁས་བླངས་པའི་དོན་དེ་གཞན་གྱིས་སུན་འབྱིན་་་་་
ནུས་པའི་རྒོལ་བ་ཞིག་ལ་ཟེར། ཕྱི་རྒོལ་ཞེས་པ་ནི། སུན་འབྱིན་བརྗོད་པར་ཁས་
་



ལེན་པའི་རྒོལ་བ་ཞིག་ལ་ཟེར། དེ་ལ་ཡང་ཡང་དག་དང་ལྟར་སྣང་གཉིས་ཡོད། །
དཔང་པོ་ཞེས་པ་ནི། སྔ་རྒོལ་དང་ཕྱི་རྒོལ་རྒྱལ་ཕམ་ཤན་འབྱེད་པའི་གྲྭར་ཞུགས་
པའི་གང་ཟག་ཅིག་ལ་ཟེར། དབྱེ་ན་གསུམ་ཡོད་དེ། ཤན་འབྱེད་པའི་དཔང་པོ།
རྗེས་སུ་བརྗོད་པའི་དཔང་པོ། ཚར་གཅོད་པའི་དཔང་པོ་དང་གསུམ་ཡོད་ལ།
མཚན་གཞི་རིམ་པ་བཞིན། བློ་གཟུ་བོར་གནས་པའི་སྒོ་ནས་ལེགས་ཉེས་སོ་སོར་
འབྱེད་པའི་གང་ཟག་ལྟ་བུ་དང་པོ་དང་། བློ་གཟུ་བོར་གནས་པའི་སྒོ་ནས་ལེགས་
ཉེས་ཤན་མི་འབྱེད་པར་དེ་དག་མ་འཁྲུག་པར་སོ་སོར་བརྗོད་པའི་གང་ཟག་ལྟ་བུ་
གཉིས་པ་དང་། དེ་གཉིས་ཀྱི་ནང་ནས་ལེགས་པ་ལ་གཟེངས་བསྟོད་དང་། ཉེས་པ་
ལ་སྨད་པའི་སྒོ་ནས་གྲུབ་མཐའ་དེ་འདོར་དུ་འཇུག་ཅིང༌། གྲུབ་མཐའ་ལ་ཞེན་
པས་མི་འདོར་ན་ཡུལ་ནས་སྐྱོད་པ་ལ་སོགས་པའི་སྒོ་ནས་ཚར་གཅོད་པའི་གང་་་་
ཟག་ལྟ་བུ་གསུམ་པའི་མཚན་གཞི་ཡིན་པའི་ཕྱིར་རོ། གཉིས་པ། གང་དུ་རྩོད་པའི་
དུས་ཞེས་པ་ནི་སྔ་རྒོལ་དང་ཕྱི་རྒོལ་གཉིས་ཀྱིས་བློ་གྲོས་ཀྱི་མཐུ་ལེགས་པར་སྦྱངས་
ནས་བརྩད་བྱའི་ཡུལ་ལ་མཁྱེན་པ་ཡངས་པའི་དཔང་པོ་མཁས་པའི་མདུན་སར་
ཕ་རོལ་པོ་ལོག་བཤད་ཀྱི་སྡང་བས་ཡིད་མ་དཀྲུགས་པར་གནས་ལུགས་བརྗོད་་་་་་
པར་བྱེད་པའི་དུས་ལྟ་བུར་ཟེར་ལ། དེ་ལས་བཟློག་སྟེ་ཕ་རོལ་པོ་ལ་ཤག་འགྱེད་པ་
ཙམ་གྱིས་མི་འོང་ཤིང་དྲང་བདེན་ངེས་དོན་གྱི་རྒྱབ་ལྗོངས་མེད་པ་ལ་དེ་བས་མི་་་་
འོང་ངོ༌། གསུམ་པ། གང་ལ་རྩོད་པའི་གནས་ཞེས་པ་ནི། མྱོང་བས་རྟོགས་པར་བྱ་
བའི་མངོན་གྱུར་དང་། རྒྱུ་མཚན་ལ་བརྟེན་ནས་རྟོགས་པར་བྱ་བའི་ལྐོག་གྱུར་
དང༌། ཡིད་ཆེས་པའི་རྟགས་ལ་བརྟེན་ནས་རྟོགས་པར་བྱ་བའི་ཤིན་ཏུ་ལྐོག་གྱུར་
སོགས་ཤེས་པར་བྱ་བའི་ཡུལ་ལམ་དཔྱད་བྱའི་ཡུལ་ལ་ཟེར་རོ། བཞི་བ། ཇི་ལྟར་



རྩོད་པའི་ཚུལ་ཞེས་པ་ནི་སྔ་རྒོལ་དང་ཕྱི་རྒོལ་གཉིས་ཀས་རྩོད་པའི་རང་བཞིན་་་་་
ངེས་པར་བྱེད་པ་དང་ཕན་ཚུན་གྱི་བརྡ་ལ་བྱང་བར་ཚིག་ལམ་སྤྱོང་བ། གླེང་བྱའི་
དོན་ནམ་སྐབས་བབ་ཀྱི་དོན་སེམས་པར་བྱེད་པ། རྩོད་པའི་ཀུན་སློང་དག་པ་
སོགས་རྩོད་པའི་མཛེས་རྒྱན་ནམ་ཁྱད་ཆོས་སྐྱོང་བར་བྱེད་པའི་ཚུལ་རྣམས་ལ་་་་་་
ཟེར་རོ། ལྔ་བ། རྩོད་པ་བྱས་པའི་འབྲས་བུ་ནི་མ་དག་པའི་རྩོད་པའི་འབྲས་བུ་
དང་། དག་པའི་རྩོད་པའི་འབྲས་བུ་གཉིས་ལས། དང་པོ། མ་དག་པའི་རྩོད་པའི་
འབྲས་སུ་ཞེས་པ་ནི། རང་ཉིད་དུག་གསུམ་གྱིས་ཡིད་དཀྲུགས་ནས་སྐྱེ་བོ་བརྒྱ་ཕྲག་
མང་བོས་སྨོད་པར་བྱེད་པའི་ལས་སུ་འཇུག་པ་དང༌། འགྲན་སེམས་དང་ཕྲག་དོག་
གིས་ཀུན་སློང་བྱས་པ་ལ་རྟེན་ནས་རྩོད་པ་བྱེད་པ་ནི་མ་དག་པའི་རྩོད་པའི་་་་་་་
འབྲས་བུ་ཡིན་ནོ། དག་པའི་རྩོད་པའི་འབྲས་བུ་ནི། རང་རྒྱུད་ཀྱི་རྟོགས་པའི་ཡོན་
ཏན་སོགས་གོང་འཕེལ་དུ་འགྲོ་བའི་རྒྱུར་ངེས་པ། འཆད་རྩོད་རྩོམ་གསུམ་གྱི་ལམ་
ཁྱེར་དུ་ཤེས་པ། ཚད་མ་རིག་པའི་ཁུངས་བཙུན་པར་རྟོགས་པ། དཔྱད་གསུམ་དག་
པས་བླང་བྱ་དང་དོར་བྱའི་ཚུལ་རྣམས་མ་འདྲེས་པར་ཤེས་པ་སོགས་ནི་དག་པའི་
རྩོད་པའི་འབྲས་བུ་ཡིན་ནོ། སྔར་བཤད་པའི་རྩོད་པའི་སྐྱོན་ཡོན་སོགས་ཇི་ལྟ་བ་
བཞིན་ཤེས་པར་བྱས་ནས་རྩོད་པའི་སྐྱོན་གྱི་རིགས་ཐམས་ཅད་སྤངས་ནས་ཡོད་་་་
ཏན་གྱི་ཕྱོགས་སུ་གཞོལ་ཇི་ཐུབ་ཏུ་འཐད་དགོས་སོ། །
གསུམ་པ། བསྡུས་གྲྭའི་ངོ་བོ་སྤྱིར་བཤད་པ།
རྟགས་གསལ་གཏོང་ཚུལ། ཐལ་འགྱུར་ལ་ལན་ཇི་ལྟར་འདེབས་ཚུལ་བྱེ་བྲག་
ཏུ་འཆད་པའོ། དང་པོ། བསྡུས་གྲྭ་ཞེས་པ་ནི། མཁན་ཆེན་དགེ་འདུན་རྒྱ་མཚོས།



བོད་གངས་ཅན་གྱི་ལྗོངས་འདིར་རིགས་པ་སྨྲ་བའི་དབང་ཕྱུག་ཕྱྭ་བ་ཆོས་ཀྱི་སེང་
གེས་དབུ་མ་དང་། བྱམས་ཆོས། མཛོད་སོགས་ཀྱི་དོན་བསྡུས་པའི་བསྡུས་གཞུང་
མཛད་དེ་མིང་དོན་གཉིས་ཀའི་སྒོ་ནས་སྔོན་མེད་པའི་བསྡུས་སྦྱོར་གྱི་སྲོལ་ལེགས་
པར་ཕྱེ་ཞིང་། ཞེས་གསུངས་པ་ལྟར་ཕར་ཚད་དབུ་མ་འདུལ་མཛོད་སོགས་ཀྱི་དོན་
རྣམས་བསྡུས་ཤིང་ལྷག་པར་ཚད་མ་མདོ་དགོངས་འགྲེལ་དང་བཅས་པའི་རིགས་
པའི་གནད་རྣམས་ཕྱོགས་གཅིག་ཏུ་བསྡུས་ནས་གྲྭའམ་ཟུར་དུ་བཀོད་པ་ལ་བསྡུས་
གྲྭ་ཞེས་པ་ལེགས་སོ། གཉིས་པ། རྟགས་གསལ་གཏོང་ཚུལ་དང་ཐལ་འགྱུར་ལ་
ལན་འདེབས་ཚུལ་བྱེ་བྲག་ཏུ་འཆད་པ་ལ། དང་པོ། རྟགས་གསལ་རྩོད་གཞི་གསུམ་
ངོས་བཟུང་ནས་རྟགས་གསལ་འཕེན་སྟངས་མཐར་ཆགས་སུ་འགོད་པ་དང་། ་་་་་
དོན་གྱིས་དཔེ་དོན་གཉིས་ཚོགས་སུ་འགོད་པ། ཐལ་འགྱུར་ལ་ལན་འདེབས་ཚུལ་
འཆད་པ་དང་གསུམ་ལས། དང་པོ། རྟགས་གསལ་རྩོད་གཞི་གསུམ་ངོས་འཛིན་པ་
དང་། རྟགས་གསལ་འཕེན་སྟངས་འཆད་པའོ། དང་པོ། རྟགས་ཞེས་པ་ནི། བཀོད་
པའི་རྒྱུ་མཚན་ནམ་རྟགས་སུ་བཀོད་པ་ལ་ཟེར། དཔེར་ན། རྟེན་འབྲེལ་ཡིན་པའི་
ཕྱིར། ཞེས་པའི་རྟགས་རྐྱང་གི་ཐལ་འགྱུར་དང་། རྟག་པ་ཡིན་པར་ཐལ། ཡོད་པ་
གང་ཞིག དངོས་པོ་མ་ཡིན་པའི་ཕྱིར། ཞེས་རྟགས་དང་གསལ་བ་གཉིས་ལྡན་གྱི་
ཐལ་འགྱུར། སྨྱུ་གུ་ཆོས་ཅན། དངོས་པོ་ཡིན་པར་ཐལ། དོན་བྱེད་ནུས་པ་ཡིན་པའི་
ཕྱིར། ཞེས་རྟགས་གསལ་རྩོད་གཞི་གསུམ་ག་དང་ལྡན་པའི་ཐལ་འགྱུར་སོགས་ལ་
མཚོན་ན། རྟེན་འབྲེལ་དང། ཡོད་པ་གང་ཞིག དངོས་པོ་མ་ཡིན་པ། དོན་བྱེད་ནུས་
པ་རྣམས་རིམ་པ་བཞིན་འདིའི་སྐབས་ཀྱི་བཀོད་པའི་རྟགས་སམ་རྒྱུ་མཚན་ཡིན་
ནོ། གཉིས་པ། གསལ་བ་ཞེས་པ་ནི། ཐལ་བ་སྦྱོར་སའི་སྐབས་ཀྱི་བསྒྲུབ་ཆོས་ལ་



་
ཟེར། དཔེར་ན། གསེར་བུམ་གསེར་ཡིན་པར་ཐལ། ཞེས་པའི་གསལ་རྐྱང་གི་ཐལ་
འགྱུར་དང་། སངས་རྒྱས་འཕགས་པ་ཐེག་ཆེན་འཕགས་པ་ཡིན་པར་ཐལ། དེ་ཐེག་
ཆེན་ལམ་གྱི་བགྲོད་པ་མཐར་ཕྱིན་པའི་འཕགས་པ་ཡིན་པའི་ཕྱིར། ཞེས་པའི་
རྟགས་དང་གསལ་བ་གཉིས་ལྡན་གྱི་ཐལ་འགྱུར་དང་། འབྲི་དེབ་ཆོས་ཅན། དངོས་
པོ་ཡིན་པར་ཐལ། དོན་བྱེད་ནུས་པ་ཡིན་པའི་ཕྱིར་ཞེས་པའི་རྟགས་གསལ་རྩོད་
གཞི་གསུམ་ག་དང་ལྡན་པའི་ཐལ་འགྱུར་སོགས་ལ་མཚོན་ན། གསེར་བུམ་གསེར་
ཡིན་པ། སངས་རྒྱས་འཕགས་པ་ཐེག་ཆེན་འཕགས་པ་ཡིན་པ། དངོས་པོ་ཡིན་པ་
སོགས་ནི་རིམ་པ་བཞིན་འདིའི་སྐབས་ཀྱི་བཀོད་པའི་གསལ་བའམ་བསྒྲུབ་བྱའི་་་་
ཆོས་ཡིན་ནོ། གསུམ་པ། རྩོད་གཞི་ཞེས་པ་ནི། ཐལ་འགྱུར་གང་དང་གང་གི་རྩོད་
པའི་གཞིར་གྱུར་བའམ་ཆོས་ཅན་ལ་ཟེར། དཔེར་ན། མདུན་ཅོག་གི་དབྱིབས་ཆོས་
ཅན། ཕྱ་ལེ་བ་ཡིན་པར་ཐལ། ངོས་མཉམ་པའི་དབྱིབས་ཡིན་པའི་ཕྱིར། ཞེས་པ་ལྟ་
བུར་མཚོན་ན་མདུན་ཅོག་གི་དབྱིབས་ཐལ་འགྱུར་འདིའི་རྩོད་གཞིའམ་ཆོས་ཅན་
ཡིན་ནོ། གང་ལྟར་བྱས་ཀྱང་རྟགས་གསལ་རྩོད་གཞི་གསུམ་གའི་ཟུར་གྱི་ཕྱིར་ཐལ་
ཆོས་གསུམ་ནི་རིམ་པ་བཞིན་རྟགས་གསལ་རྩོད་གཞི་གསུམ་ངོས་འཛིན་བྱེད་ཀྱི་
བརྡ་ཆད་དུ་ཤེས་དགོས་སོ། གཉིས་པ། རྟགས་གསལ་འཕེན་སྟངས་ནི། ཐོག་མར་
ཀུན་སློང་ཕ་རོལ་པོ་དམའ་བར་འདོད་པ་དང་རང་རྒྱལ་བར་འདོད་པའི་འདོད་
ཆགས་སོགས་ཀྱི་དབང་དུ་མ་བཏང་བར་ཕ་རོལ་པོའི་ལོག་རྟོག་སེལ་པ་དང་་་་་་་
དགོས་པ་དེ་ལྡན་གྱི་གཞུང་ཚད་ངེས་པར་བྱེད་པའི་ཐབས་སུ། དཔེར་ན། ཕ་རོལ་
པོས་རང་བྱུང་སྐྱེ་དངོས་ཐམས་ཅད་རྟག་པར་འདོད་པ་ལྟ་བུར་མཚོན་ན་ལུང་་་་་
དང་རིགས་པ་ཡང་དག་གིས་དེ་འདྲའི་རྟག་འཛིན་གྱི་སྒྲོ་འདོགས་གཅོད་པ་དང༌།



རང་བྱུང་སྐྱེ་དངོས་ཐམས་ཅད་མི་རྟག་པར་སྒྲུབ་པའི་ཆེད་དུ། རང་བྱུང་སྐྱེ་དངོས་
ཐམས་ཅད་ཆོས་ཅན། རྟག་པ་མ་ཡིན་པར་ཐལ། མི་རྟག་པ་ཡིན་པའི་ཕྱིར། ཞེས་མི་
རྟག་པ་རྒྱུ་མཚན་དུ་འགོད་ལ། སྟེང་ནོན་གྱི་ཕྱིར། ལུང་ཚད་ལྡན་མང་པོ་སྒྲུབ་བྱེད་
དུ་འགོད་དགོས་བྱུང་ན། འདི་ལྟར། རང་བྱུང་སྐྱེ་དངོས་ཐམས་ཅད་ཆོས་ཅན།
རྟག་པ་མ་ཡིན་པར་ཐལ། མི་རྟག་པ་ཡིན་པའི་ཕྱིར། མགྲུབ་ན། དེ་ཆོས་ཅན། མི་
རྟག་པ་ཡིན་པར་ཐལ། དེ་ལྟར་ཡིན་པ་དེ་ཡང་མདོ་ལས། ཀྱེ་མ་འདུས་བྱས་རྣམས་
མི་རྟག །སྐྱེ་ཞིང་འཇིག་པའི་ཆོས་ཅན་ཡིན། །ཞེས་དང་། རྒྱ་ཆེར་རོལ་བ་ལས། སྲིད་
གསུམ་མི་རྟག་སྟོན་ཀའི་སྤྲིན་དང་འདྲ། །འགྲོ་བའི་སྐྱེ་འཆི་གར་ལ་ལྟ་དང་
མཚུངས། །འགྲོ་བའི་ཚེ་འགྲོ་ནམ་མཁའི་གློག་འདྲ་སྟེ། །རི་གཟར་འབབ་ཆུ་ལྟ་བུར་
མྱུར་མགྱོགས་འགྲོ། ཞེས་གསུངས་པ་ལྟར་ཁས་བླངས་ན་དངོས་པོའི་གཤིས་ལུགས་
དང་མཐུན་པ་ཡིན་པའི་ཕྱིར། ཞེས་འཕངས་ནས་ཕ་རོལ་པོའི་སྐྱེ་དངོས་ཐམས་
ཅད་རྟག་པར་དམ་བཅས་པའི་དམ་བཅའ་སུན་འབྱིན་པ་དང་སྒྲུབ་ཕྱོགས་ནས་
དེ་མི་རྟག་པར་སྒྲུབ་པ་ལྟ་བུའོ། སྤྱིར་ལུང་དང་རིགས་པ་གཉིས་ཀྱི་ནང་ནས་
རིགས་པ་ཡང་དག་ལ་རྟེན་པ་ཤིན་ཏུ་གལ་ཆེ་ཞིང་ཤིན་ཏུ་ལྐོག་གྱུར་ལྟ་བུ་བསྒྲུབ་
བྱ་ལུང་ལ་མ་རྟེན་པར་ངེས་དཀའ་བ་ཞིག་ཡིན་ཚེ་གཞུང་ཟབ་མོ་རྒྱབ་དཔུང་དུ་་་
བཞག་སྟེ་གནས་ལུགས་འགོད་པ་གལ་ཆེའོ། ཡིན་ནའང་། རང་བྱུང་གི་དངོས་
པོའམ་བྱས་པ་ཐམས་ཅད་མི་རྟག་པར་སྒྲུབ་པ་ལ་རིགས་པ་ཡང་དག་རྒྱུ་མཚན་དུ་
འགོད་རྒྱུ་མང་བས་ལུང་དྲངས་ན་རྩོད་པའི་མཛེས་རྒྱན་དུ་མི་རུང་བར་སྐྱེས་བུ་་་་
གོང་མ་རྣམས་ཀྱི་གསུང་རྒྱུན་དུ་སྣང། དཔེར་ན། ཤིང་སྡོང་སྐྱེས་ཡག་པ་ཞིག་ལ་
མཚོན་ན། དེ་རྟག་པ་ཡིན་པའི་དབང་དུ་བཏང་ནས་ཅུང་ཟད་བརྟགས་ཚེ། གནོད་



པ་དང་དོགས་པ་སྒྲུབ་བྱེད་སོགས་དུས་གཅིག་ཏུ་ཤར་འོང་ངོ། །ཤིང་སྡོང་དེ་ཉིད་
རྟག་པ་ཡིན་ན། སྐད་ཅིག་སྐད་ཅིག་ལ་འཇིག་ཏུ་མི་རུང་ཞིང་ལོ་སྔོན་མའི་ཤིང་
སྡོང་གི་ཚད་དེ་ལོ་ཕྱི་མའི་ཤིང་སྡོང་གི་ཚད་དང་འདྲ་དགོས་པས་དེའི་གནོད་པ།
ཡང་དེ་ལྟར་ན་མི་འཇིག་པའི་ཆོས་ཡིན་དགོས་པས་འབྱུང་བཞིའི་གནོད་པས་་་་་
སྐམ་པོར་གྱུར་ཚེ་འཇིག་པ་མ་ཡིན་ནམ་ཞེས་པའི་དོགས་པ། ཤིང་སྡོང་དེ་ཉིད་སྐྱེ་
བོ་སུས་ཀྱང་གནོད་པ་མ་བཏང་བར་ལོ་ངོ་བརྒྱ་ཕྲག་དུ་མར་སོང་ཚེ་རང་བཞིན་་་
གྱིས་སྐམ་པོར་གྱུར་ནས་ས་ལ་འཐིམས་པའི་ཕྱིར་ཞེས་སྒྲུབ་བྱེད་སོགས་རིགས་པ་
མང་བོ་བཀོད་ནས་དེ་འདྲའི་ཤིང་སྡོང་མི་རྟག་པ་སྟེ་སྐད་ཅིག་མར་སྒྲུབ་པར་བྱེད་
པ་ནི་བསྡུས་གཞུང་གི་རིགས་པའི་འགྲོ་སྲོལ་ལྟ་བུར་ཤེས་དགོས་སོ། རྟགས་གསལ་
འཕེན་ལུགས་ཀྱི་དབང་དུ་བཏང་ན། ཤིང་སྡོང་སྐྱེས་ཡག་པ་དེ་ཆོས་ཅན། མི་རྟག་
པ་ཡིན་པར་ཐལ། སྐད་ཅིག་སྐད་ཅིག་ལ་འཇིག་པའི་ཕྱིར། ཞེས་པ་ཙམ་གྱིས་
འགྲུབ་པའི་ཕྱིར། སྤྱིར་ཐལ་འགྱུར་འདི་ལྟ་བུར་མཚོན་ན། ཕ་རོལ་པོས་རྟགས་མ་
གྲུབ་ཀྱི་ལན་བཏབ་ཚེ་རིགས་ལུང་བའམ་རྒྱུ་མཚན་སྨྲ་བས་ཆོས་ཅན་དེ་ཉིད་་་་་་
རྟགས་དེ་ཡིན་པའི་སྒྲུབ་བྱེད་མུ་མཐུད་དུ་འགོད་དགོས་ཤིང་དམ་བཅའ་བའམ་
ཕྱི་རྒོལ་བས་ཁས་བླངས་པའི་དོན་ཏེ་འཛིན་ཇི་ཐུབ་བྱེད་དགོས་པ་ཡིན་ནོ། དེ་ལ་
འདོད་ཅེས་ལན་བཏབ་ཚེ་སྔར་གྱི་ཁས་བླངས་ཤོར་བ་ཡིན་པས་དམ་བཅའ་ཤོར་
བ་ཡིན་ལ་རྩོད་གྲྭའི་ལུགས་སུ་སྒྲུབ་བྱེད་འཕེན་པར་བྱེད་པའི་སྔ་རྒོལ་གྱིས་རྩ་བའི་
དམ་བཅའ་ཚ་ཞེས་སྔ་མའི་རྟག་འཛིན་གྱི་སྒྲོ་འདོགས་ཤུགས་མེད་དུ་བཏང་བ་་་་་
ཡིན་ནོ། རྟགས་གསལ་འཕེན་པའི་སྐབས་སུ་ཁྱབ་པ་ཁས་ཞེས་པ་ནི། དཔེར་ན།
ཁ་དོག་ཡིན་ན། དམར་པོ་ཡིན་པས་ཁྱབ་ཟེར་བ་ལྟ་བུར་མཚོན་ན། ཆོས་དུང་
9



དཀར་པོའི་ཁ་དོག་ཆོས་ཅན། དམར་པོ་ཡིན་པར་ཐལ། ཁ་དོག་ཡིན་པའི་ཕྱིར།
ཞེས་འཕངས་པའི་མཇུག་ཏུ་ཁྱབ་པ་ཁས་ཞེས་པའི་ནུས་པ་ཅན་གྱི་ཚིག་ངེས་ཅན་
འདི་ཉིད་ཐོབ་པ་ཡིན་ཏེ། ཕྱི་རྒོལ་གྱིས་སྔར་ཁས་ལེན་པའི་དུས་སུ་ཁ་དོག་ཡིན་ན་
དམར་པོ་ཡིན་པས་ཁྱབ་ཅེས་ཁས་བླངས་ཤིང་དམ་བཅས་པའི་རྒྱུ་མཚན་གྱིས་་་་་་
ཐལ་འགྱུར་དེ་ལ་མ་ཁྱབ་ཀྱི་ལན་མི་ཐེབས་པས་ཁྱབ་པ་ཁས་ཞེས་པའམ་ཁ་དོག་་་་
ཡིན་ན་དམར་པོ་ཡིན་པས་ཁྱབ་པ་སྔར་ཁས་བླངས་སོ་ཞེས་སྟེང་མནན་པ་ཡིན་ནོ།
རྟགས་ཁས་ཞེས་པ་ནི། དཔེར་ན། བུམ་པ་ཡོད་པར་ཁས་བླངས་ནས་ཡོད་པ་ཡིན་
ན་རྟག་པ་ཡིན་པས་ཁྱབ་ཟེར་བ་ལ། བུམ་པ་ཆོས་ཅན། རྟག་པ་ཡིན་པར་ཐལ།
ཡོད་པ་ཡིན་པའི་ཕྱིར། ཞེས་པའི་ཐལ་འགྱུར་ལྟ་བུ་འཕངས་པའི་མཇུག་ཏུ་རྟགས་
ཁས་ཞེས་སྔར་བུམ་པ་ཡོད་པ་ཡིན་པར་ཁས་བླངས་པའི་གཞིར་བཀོད་པ་བཞིན་
ཡིན་ནོ། གཞན་ཡང་། ཐལ་འགྱུར་དང་རྟགས་སྦྱོར་གང་གི་སྐབས་སུ་འཁོར་གསུམ་
ཞེས་པ་ནི། རྟགས་གསལ་ཁྱབ་གསུམ་ཁྱོད་ཀྱིས་ཁས་བླངས་སོང་ཞེས་པའི་དོན་ཏེ། །
ཐལ་འགྱུར་དང་རྟགས་སྦྱོར་འགོད་དགོས་ཀྱི་རྒོལ་བ་དེས་སྔར་ཁས་བླངས་པའི་་་
དོན་དེ་ཉིད་སུན་བྱུང་སྟེ། རྗེས་སུ་རྟགས་གསལ་ཁྱབ་གསུམ་ཁས་བླངས་ན། རྒོལ་
བ་དེས་འཁོར་གསུམ་ག་བཞེས་དགོས་པར་འགྱུར་བ་ལྟ་བུའོ། སྤྱིར་འཁོར་གསུམ་
ཞེས་བསྡུས་གྲྭའི་གཞུང་དུ་སྔ་རྒོལ་གྱིས་ཕྱི་རྒོལ་ལ་རྟགས་གསལ་སྒྲུབ་ཕྱོགས་སུ་་་་་
གཏོང་བ་ནི་རྟགས་དང་གསལ་བ་ཁྱབ་པ་གསུམ་ག་ཁྱོད་ཀྱིས་ཁས་བླངས་སོ་ཞེས་
ཕྱི་རྒོལ་ལ་ངོ་སྤྲོད་པ་ལྟ་བུ་ཡིན་ཏེ། མཁས་གྲུབ་རིན་པོ་ཆེའི་སྡེ་བདུན་ཡིད་ཀྱི་
མུན་སེལ་ལས། རྟགས་གསལ་དངོས་སུ་ཁས་བླངས་ཁྱབ་པ་དོན་གྱིས་འདོད་
དགོས་པས་འཁོར་གསུམ་ག་བཞེས་དགོས་པར་འགྱུར་རོ་ཞེས་གསུངས་པ་ལྟར་གྱི་
10



འཁོར་གསུམ་ག་བཞེས་དགོས་ཞེས་པ་འཁོར་གསུམ་ཞེས་པ་དང་གོ་དོན་འདྲ་་་་་་
མཚུངས་སུ་ཤེས་ལྡན་རྣམས་ཀྱིས་བློ་གཟུ་བོར་གནས་ཚེ་རྟོགས་པར་འགྱུར་རོ། ་་་་
གཞན་ཡང་། འཇིག་རྟེན་གྱི་སྐྱེ་དངོས་མཐའ་དག་མི་རྟག་པར་སྒྲུབ་མི་དགོས་ཏེ།
འཇིག་རྟེན་ཁམས་ཟླུམ་པོ་ས་སྒང་ལྟ་བུར་མཚོན་ནའང་ནམ་ཞིག་འཇིག་ཉེན་ཆེ་
བ་དེང་སྐབས་ཚན་རིག་པ་མང་བོས་དཔྱད་པ་མཐུན་ཞིང་། རིགས་པའི་འགྲོས་
དང་བསྟུན་ནའང་འཇིག་པར་ངེས་ལ། དེ་བཞིན་དངོས་པོ་ལ་མི་རྟག་པས་ཁྱབ་
པ་ཤེས་དགོས་ཤིང་བསྡུས་གྲྭའི་གཞུང་ལུགས་དང་ཚད་མའི་གཞུང་ལུགས་སོགས་
ཚན་རིག་གི་གཞུང་དུ་གཏོགས་པ་ཡང་འདི་དག་ལས་ཀྱང་ཤེས་ནུས་སོ། ཁྱབ་སྐོར་
གཅིག་ལ་དཔེ་མཚོན་ནས་བཤད་ན། ཕ་རོལ་པོ་ཁ་ཅིག ཁ་དོན་ཡིན་ན་དམར་པོ་
ཡིན་པས་ཁྱབ་ཟེར་བ་ལ། རང་ལུགས་སམ་རིགས་སློང་བས་བསམ་བྱར་འདི་ལྟར་
སྤྲོ་དགོས་ཏེ། ཁ་ཅིག་དེས་ཁ་དོག་ཅིག་ཡིན་ཕྱིན། དམར་པོ་ཡིན་དགོས་བསམ་པ་
ཡིན་ལ། དེས་ན་ལོག་རྟོག་དེ་ཉིད་སུན་འབྱིན་ཕྱིར་སྐྱོན་ཞིག་རྩོད་གཞིར་བླངས་
ནས་སྒྲུབ་དགོས་པ་བྱུང་ཚེ། དཔེར་ན། ཆོས་དུང་དཀར་པོའི་ཁ་དོག་ཆོས་ཅན་
ནམ་རྩོད་གཞིར་བླངས་ནས་དེའི་སྟེང་དུ། དམར་པོ་ཡིན་པར་ཐལ། ཁ་དོག་ཡིན་
པའི་ཕྱིར། ཞེས་འཕངས་ཏེ་ཕ་རོལ་པོ་ལ། ཆོས་དུང་དཀར་པོའི་ཁ་དོག་ཀྱང་
དམར་པོ་ཡིན་ནམ། དེ་ཁ་དོག་རེད་ལ་ཞེས་རྩོད་གཞིའི་སྟེང་དུ་རྒྱུ་མཚན་བཀོད་
པ་ཡིན་ནོ། དེ་ལ་སྟེང་ནོན་གྱི་ཕྱིར། ཁྱབ་པ་ཁས། ཞེས་སྔར་ཁྱོད་ཀྱིས་ཁ་དོག་ཡིན་
ན་དམར་པོ་ཡིན་པས་ཁྱབ་པ་ཁས་ཞེས་ཁྱབ་མེད་ཀྱི་ལན་འགོག་པའི་ཕྱིར་དུའོ། །
དེ་ནས་རྟགས་མ་གྲུབ་ཅེས་ཆོས་དུང་དཀར་པོའི་ཁ་དོག་ཁ་དོག་ཡིན་པ་རྟགས་མ་
གྲུབ་ཟེར་བ་ལ། དཀར་པོ་ཡིན་པའི་ཕྱིར། ཞེས་ཆོས་དུང་དཀར་པོའི་ཁ་དོག་ཁ་
11



དོག་ཡིན་པའི་སྒྲུབ་བྱེད་དུ། དཀར་པོ་ཡིན་པ་རྒྱུ་མཚན་དུ་བཀོད་ན། འདོད་ཅེས་
ཆོས་དུང་དཀར་པོའི་ཁ་དོག་དཀར་པོ་ཡིན་པར་ཁས་བླངས་པའི་དབང་དུ་་་་་་་་
བཏང་ནས་ཁ་དོག་ཡིན་པར་དོན་གྱིས་འདོད་པར་སོང་བ་ཡིན་ནོ། འདིའི་
མཚམས་ནས་རྩ་བར་འདོད་ཟེར་བའང་དོན་གྱིས་ཐོབ་པ་ལ། དེ་འདྲའི་འདོད་
ཅེས་པ་དེ་མ་ཐག་པའི་གསལ་བ་དེ་ལ་འདོད་ཅེས་པ་མ་ཡིན་ཏེ། གོང་གི་ཆོས་དུང་
དཀར་པོའི་ཁ་དོག་ཆོས་ཅན། དམར་པོ་ཡིན་པར་ཐལ། ཁ་དོག་ཡིན་པའི་ཕྱིར་
ཟེར་བ་ལ་འདོད་ལན་བཏབ་པ་ཡིན་ནོ། རྒྱུ་མཚན་ནི། ཆོས་དུང་དཀར་པོའི་ཁ་
དོག་དཀར་པོ་ཡིན་པར་ཁས་བླངས་པས་ཁ་དོག་ཡིན་པར་དོན་གྱིས་འདོད་་་་་་་
དགོས་ལ་ཁ་དོག་ཡིན་པར་འདོད་པས་ཁ་དོག་ཡིན་ན། དམར་པོ་ཡིན་པས་ཁྱབ་
པ་སྔར་གྱི་དམ་བཅའ་ཡིན་པས་དམར་པོ་ཡིན་པ་མི་འདོད་བཞིན་དུ་འདོད་་་་་་་
དགོས་པར་སོང་ངོ། རྩ་བར་འདོད་ན་ཞེས་པའི་མཇུག་ཏུ་གོང་གི་རྩ་བའི་འདོད་
ཚུལ་ལ་གནོད་པའི་སྒྲུབ་བྱེད་ཡང་དག་འགོད་ཚུལ་ནི། ཆོས་དུང་དཀར་པོའི་ཁ་
དོག་ཆོས་ཅན། དམར་པོ་མ་ཡིན་པར་ཐལ། དཀར་པོ་ཡིན་པའི་ཕྱིར། ཞེས་ཆོས་
དུང་དཀར་པོའི་ཁ་དོག་དམར་པོ་མ་ཡིན་པའི་སྒྲུབ་བྱེད་དུ་དཀར་པོ་ཡིན་པ་་་་་་
བཀོད་པ་ཡིན་ལ། དེ་ལ་མ་ཁྱབ་ཅེས་དཀར་པོ་ཡིན་ན། དམར་པོ་མ་ཡིན་པས་མ་
ཁྱབ་པར་འདོད་ན། ཁྱབ་པར་ཐལ། དཀར་པོ་དང་དམར་པོ་གཉིས་ཀྱི་གཞི་མཐུན་
པ་མེད་པའི་ཕྱིར། ཞེས་འགོད་དགོས་པ་ཡིན་ལ། ད་རུང་མེད་པ་རྟགས་མ་གྲུབ་
ཟེར་ན། མེད་པར་ཐལ། དེ་གཉིས་ཀ་འགལ་བ་ཡིན་པའི་ཕྱིར། ཞེས་འཕངས་ན་
མཐར་ཐུག་འདོད་དགོས་པས་འདོད་ཅེས་ལན་བཏབ་ཚེ། དཀར་པོ་དང་དམར་
པོ་གཉིས་ཀྱི་གཞི་མཐུན་མེད། དཀར་པོ་ཡིན་ན། དམར་པོ་མ་ཡིན་པས་ཁྱབ། ཆོས་



དུང་དཀར་པོའི་ཁ་དོག་དམར་པོ་མ་ཡིན་ཞེས་རིམ་གྱིས་འདོད་དགོས་ལ། དེ་ལྟར་
འདོད་པས། ཁ་དོག་ཡིན་ན། དམར་པོ་ཡིན་པས་མ་ཁྱབ་ཅེས་དོན་གྱིས་འདོད་
དགོས་པར་སོང་བས། རྩ་བའི་དམ་བཅའ་ཤོར་བའམ་དོར་བ་ཡིན་ནོ། གསུམ་པ།
ཐལ་འགྱུར་ལ་ལན་ཇི་ལྟར་འདེབས་ཚུལ་འཆད་པ་ལ། ལན་སྤྱིར་བསྟན་པ་དང་།
ཞར་ལ་ཐལ་འགྱུར་གྱི་སྐབས་སུ། དེ་ཆོས་ཅན། དེར་ཐལ། དེའི་ཕྱིར། ཞེས་པའི་ངོ་
བོ་ཅུང་ཙམ་འཆད་པའོ། དང་པོ། ལན་སྤྱིར་བསྟན་པ་ལ། ཚད་མ་རིགས་གཏེར་ །
ལས། དེས་ན་མཁས་པའི་ཐལ་འགྱུར་ལན། རྣམ་པར་ཐར་བའི་སྒོ་བཞི་གདབ། །
ལན་གྱིས་བཟློག་པར་མི་ནུས་ན། །དེ་ཡི་རྗེས་འབྲངས་དེ་ཡི་ལུགས། །ཞེས་གསུངས་
པ་ལྟར་གཙོ་བོ་རྣམ་པར་ཐར་བའི་སྒོ་བཞི་དང་། བྱེ་བྲག་ཏུ་ཅིའི་ཕྱིར། དུས་སྦྱར་
མ། རྩོད་གཞི་སྐྱོན་ཅན། ཐེ་ཚོམ། ཁས་ལེན་མེད་སོགས་ཀྱི་ལན་འདེབས་ཚུལ་
འཆད་པའོ། དང་པོ་ལ། རྣམ་པར་ཐར་པའི་སྒོ་བཞི་ནི། འདོད། རྟགས་མ་གྲུབ།
ཁྱབ་པ་མ་བྱུང་། འགལ་ཁྱབ་བཞི་བོ་དེ་ཡིན་ལ། དེ་དག་རེ་རེ་བཞིན་ངོ་བོ་དཔེ་
དོན་དུ་སྦྱར་ན། དང་པོ། འདོད་ཅེས་པ་ནི། ཐལ་འགྱུར་གང་དང་གང་གི་གསལ་བ་
དེ་ཉིད་གཞི་ཆོས་ཅན་གྱི་སྟེང་དུ་གྲུབ་པའམ་གསལ་བ་རང་ལྡོག་ནས་གྲུབ་པར་་་་་
འདོད་པ་སྟེ་གྲུབ་པར་དམ་བཅའ་བ་གང་རུང་ཞིག་ལ་ཟེར་རོ། གྲུབ་པར་འདོད་
པ་ཟེར་བ་ནི་ཡིན་པར་འཐད་པའམ་ཡོད་པར་འཐད་པ་གང་རུང་ཞིག་ལ་ངོས་་་་
འཛིན་དགོས་ལ། མ་གྲུབ་པ་དེ་ལས་ལྡོག་སྟེ་འཇོག་དགོས་སོ། འདོད་ལན་འདེབས་
ཚུལ་ནི། དཔེར་ན། རྣམ་མཁྱེན་ཆོས་ཅན། དངོས་པོ་ཡིན་པར་ཐལ། དོན་བྱེད་ནུས་
པ་ཡིན་པའི་ཕྱིར། ཞེས་པའི་ཐལ་འགྱུར་ལྟ་བུ་ལ་མཚོན་ན། རྣམ་མཁྱེན་དངོས་པོ་
ཡིན་པར་འདོད་ཅེས་ལན་འདེབས་དགོས་ལ་འདོད་ལན་ཐེབས་ཀྱང་ཡོད་དེ་རྣམ་
13



མ ཁྱེན་དངོས་པོ་ཡིན་པའི་ཕྱིར། གཞན་ཡང་། རྟག་པ་ཡིན་པར་ཐལ། ཡོད་པ་གང་
ཞིག དངོས་པོ་མ་ཡིན་པའི་ཕྱིར་ཞེས་པའི་ཐལ་འགྱུར་ལྟ་བུ་ལ་མཚོན་ན། རྟག་པ་
ཡིན་པར་འདོད་ཅེས་ལན་འདེབས་དགོས་ལ་འདོད་ལན་ཐེབས་ཀྱང་ཡོད་དེ། ་་་་
རྟག་པ་ཡིན་པའི་ཕྱིར། དེར་ཐལ། རྟག་དངོས་གཉིས་ཀྱི་ནང་ནས་རྟག་པ་དང་
ཡོད་མེད་གཉིས་ཀྱི་ནང་ནས་ཡོད་པ་ཡིན་པར་ཁས་ལེན་དགོས་པའི་ཕྱིར་རོ། ཡང་
གསལ་རྐྱང་གི་ཐལ་འགྱུར། གཞི་གྲུབ་ན་རྣམ་མཁྱེན་གྱི་གཞལ་བྱ་ཡིན་པས་ཁྱབ་
པར་ཐལ། ཞེས་པ་ལྟ་བུར་མཚོན་ནའང་འདོད་ལན་ཐེབས་པ་ཡིན་ཏེ། གཞི་གྲུབ་
ན་རྣམ་མཁྱེན་གྱི་གཞལ་བྱ་ཡིན་པས་ཁྱབ་པར་འདོད་ཅེས་ལན་འདེབས་དགོས་
པ་གང་ཞིག གཞི་གྲུབ་ན་རྣམ་མཁྱེན་གྱི་གཞལ་བྱ་ཡིན་པས་ཁྱབ་པའི་ཕྱིར། དེར་
ཐལ། གཞི་གྲུབ་ན་རྣམ་མཁྱེན་གྱིས་རྟོགས་པས་ཁྱབ་པའི་ཕྱིར། དེར་ཐལ། རྣམ་
མཁྱེན་གྱིས་མ་རྟོགས་པའི་ཆོས་མེད་པའི་ཕྱིར། གཉིས་པ། རྟགས་མ་གྲུབ་ཅེས་པ་
ནི། བཀོད་པའི་རྟགས་དེ་ཉིད་གཞི་ཆོས་ཅན་གྱི་སྟེང་དུ་མ་གྲུབ་པའམ་རྟགས་ཀྱི་
རང་ལྡོག་ནས་མ་གྲུབ་པ་གང་རུང་ཞིག་ལ་ཟེར་བ་ཡིན་ནོ། རྟགས་མ་གྲུབ་པའི་
ལན་འདེབས་ཚུལ་ནི། དཔེར་ན། འཇིག་རྟེན་ཁམས་ཆོས་ཅན། རྟག་པ་ཡིན་པར་
ཐལ། ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་ཡིན་པའི་ཕྱིར། ཞེས་པ་ལྟ་
བུའི་རྟགས་གསལ་རྩོད་གཞི་གསུམ་དང་ལྡན་པའི་ཐལ་འགྱུར་ལ་མཚོན་ན། །
རྟགས་མ་གྲུབ་པའི་ལན་ཐེབས་པ་ཡིན་ཏེ། རྟགས་མ་གྲུབ་པའི་ལན་བཏབ་པས་
འཇིག་རྟེན་ཁམས་ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་ཡིན་པ་་་་་་
རྟགས་མ་གྲུབ་ཅེས་ལན་འདེབས་དགོས་པ་གང་ཞིག འཇིག་རྟེན་ཁམས་དེ་མ་
ཡིན་པའི་ཕྱིར། དེར་ཐལ། འཇིག་རྟེན་ཁམས་ཆོས་དང་སྐད་ཅིག་མ་ཡིན་པའི་གཞི་
14



མཐུན་པ་ཡིན་པའི་ཕྱིར། དེར་ཐལ། འཇིག་རྟེན་ཁམས་མི་རྟག་པ་ཡིན་པའི་ཕྱིར།
དེར་ཐལ། འཇིག་རྟེན་ཁམས་དངོས་པོ་ཡིན་པའི་ཕྱིར། གཞན་ཡང་། དངོས་པོ་
ཡིན་པར་ཐལ། འདུས་བྱས་ཡིན་པའི་ཕྱིར། ཞེས་རྟགས་ཀྱི་རང་ལྡོག་ནས་མ་གྲུབ་
པའི་ཐལ་འགྱུར་ལྟ་བུར་མཚོན་ན། འདུས་བྱས་ཡིན་པ་རྟགས་མ་གྲུབ་ཅེས་ལན་
འདེབས་དགོས་ལ་ལན་ཐེབས་ཀྱང་ཡོད་དེ། འདུས་བྱས་མ་ཡིན་པའི་ཕྱིར། དེར་
ཐལ། འདུས་མ་བྱས་ཡིན་པའི་ཕྱིར། དེར་ཐལ། རྟག་པ་ཡིན་པའི་ཕྱིར། གཞན་ཡང་།
རྟགས་མ་གྲུབ་པ་ལ་བསྡོམས་རྟགས་མ་གྲུབ་པའི་ལན་ཞིག་ཀྱང་སྣང་སྟེ། དཔེར་ན།
མི་རྟག་པ་དང་རྟག་པའི་གཞི་མཐུན་ཡོད་པར་ཐལ། སྒྲ་མི་རྟག་པ་དང་རྟག་པ་
གཉིས་ཀ་ཡིན་པའི་ཕྱིར། དེར་ཐལ། སྒྲ་མི་རྟག་པ་ཡིན་པ་གང་ཞིག རྟག་པ་ཡིན་
པའི་ཕྱིར་ཟེར་ན། བསྡོམས་རྟགས་མ་གྲུབ་ཀྱི་ལན་ཐེབས་པ་ཡིན་ཏེ། ལན་བཏབ་
པས་སྒྲ་མི་རྟག་པ་ཡིན་པ་གང་ཞིག རྟག་པ་ཡིན་པ་རྟགས་མ་གྲུབ་ཟེར་དགོས་པ་
ལྟ་བུའོ། གསུམ་པ། ཁྱབ་པ་མེད་ཅེས་པ་ནི། ཐལ་འགྱུར་གང་དང་གང་གི་རྟགས་དེ་
ཡིན་རུང་གསལ་བ་དེ་ཡིན་དགོས་པའི་ངེས་པ་མེད་ཟེར་བ་དེ་ཡིན། ཁྱབ་པ་མེད་
ཅེས་པའི་ལན་འདེབས་ཚུལ་ནི། དཔེར་ན། རི་བོང་རྭ་ཆོས་ཅན། ཡོད་པར་ཐལ།
གང་ཟག་གི་བདག་མེད་ཡིན་པའི་ཕྱིར། ཞེས་རྟགས་གསལ་རྩོད་གཞི་གསུམ་ག་
དང་ལྡན་པའི་ཐལ་འགྱུར་ལྟ་བུ་ལ་མཚོན་ན། ཁྱབ་མེད་ཀྱི་ལན་བཏབ་པས་གང་
ཟག་གི་བདག་མེད་ཡིན་ན། ཡོད་པས་མ་ཁྱབ་ཅེས་ལན་འདེབས་དགོས་ལ། ལན་
ཐེབས་ཀྱང་ཡོད་དེ། གང་ཟག་གི་བདག་མེད་ཡིན་ན། ཡོད་པས་ཁྱབ་པ་མེད་པའི་
ཕྱིར། དེར་ཐལ། ཡོད་མེད་གང་རུང་ཡིན་ན། གང་ཟག་གི་བད་མེད་ཡིན་པས་ཁྱབ་
པའི་ཕྱིར། གཞན་ཡང་། རྟག་པ་ཡིན་པར་ཐལ། ཡོད་པའི་ཕྱིར། ཞེས་རྟགས་དང་



གསལ་བ་གཉིས་ལྡན་གྱི་ཐལ་འགྱུར་ལྟ་བུར་མཚོན་ན། ཁྱབ་པ་མེད་ཀྱི་ལན་བཏབ་
པས་ཡོད་ན་རྟག་པ་ཡིན་པས་མ་ཁྱབ་ཅེས་ལན་འདེབས་དགོས་ལ། ལན་ཐེབས་
ཀྱང་ཡོད་དེ། ཡོད་ན་རྟག་པ་ཡིན་པས་ཁྱབ་པ་མེད་པའི་ཕྱིར། དེར་ཐལ། ཡོད་པ་
ལ་རྟག་དངོས་གཉིས་ཀ་ཡོད་པའི་ཕྱིར། བཞི་བ། འགལ་ཁྱབ་ཅེས་པ་ནི། ཐལ་
འགྱུར་གང་དང་གང་ཡིན་རུང་རྟགས་དེ་ཡིན་ན་གསལ་བ་དེ་ཉིད་གཏན་ནས་མ་
ཡིན་དགོས་ཞེས་པ་དེ་ཡིན་ནོ། འགལ་ཁྱབ་ཀྱི་ལན་འདེབས་ཚུལ་ནི། དཔེར་ན།
དཔེ་དེབ་ཆོས་ཅན། རྟག་པ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་རྟགས་
གསལ་རྩོད་གཞི་གསུམ་ག་དང་ལྡན་པའི་ཐལ་འགྱུར་ལྟ་བུ་ལ་མཚོན་ན། འགལ་
ཁྱབ་ཀྱི་ལན་བཏབ་པས། དངོས་པོ་ཡིན་ན། རྟག་པ་མ་ཡིན་པས་ཁྱབ་ཅེས་པ་དེ་
ཡིན་ལ། ལན་ཐེབས་ཀྱང་ཡོད་དེ། དངོས་པོ་ཡིན་ན་རྟག་པ་མ་ཡིན་དགོས་པའི་
ཕྱིར། དེར་ཐལ། དངོས་པོ་དང་རྟག་པ་གཉིས་འགལ་བ་ཡིན་པའི་ཕྱིར། གཉིས་པ།
ཅིའི་ཕྱིར། དུས་སྦྱར་མ། རྩོད་གཞི་སྐྱོན་ཅན། ཐེ་ཚོམ་ཟ། ཁས་ལན་མེད་སོགས་ཀྱི་
ལན་འདེབས་ཚུལ་འཆད་པ་ལ། དང་པོ། ཅིའི་ཕྱིར་ཞེས་པ་ནི། གཞི་ཆོས་ཅན་གྱི་
སྟེང་དུ་གསལ་བ་བཀོད་པའམ་ཡང་ན་གསལ་རྐྱང་རང་ངོས་ནས་ཡིན་པར་མི་་་་་
འདོད་པའམ་ཡོད་པར་མི་འདོད་པ་གང་རུང་ཞིག་ལ་ཟེར་རོ། ཅིའི་ཕྱིར་ཞེས་པའི་
ལན་འདེབས་ཚུལ་ནི། དཔེར་ན། གནམ་གྲུ་ཆོས་ཅན། རྟག་པ་ཡིན་པར་ཐལ། ཞེས་
གཞི་ཆོས་ཅན་གནམ་གྲུ་དེ་ཉིད་རྟག་པ་ཡིན་ནམ་ཞེས་དྲིས་པ་ན་གནམ་གྲུ་རྟག་
པ་ཡིན་པ་ཅིའི་ཕྱིར་ཞེས་ལན་འདེབས་པར་བྱེད་ལ། ལན་ཐེབས་ཀྱང་ཡོད་དེ།
གནམ་གྲུ་རྟག་པ་མ་ཡིན་པའི་ཕྱིར། དེར་ཐལ། གནམ་གྲུ་དངོས་པོ་ཡིན་པའི་ཕྱིར།
གཞན་ཡང་། རྟག་པ་མ་ཡིན་པར་ཐལ། ཞེས་གསལ་རྐྱང་དེ་ཉིད་ལ་ཅིའི་ཕྱིར་གྱི་



ལན་བཏབས་པས་རྟག་པ་མ་ཡིན་པ་ཅིའི་ཕྱིར་ཞེས་ལན་འདེབས་དགོས་ལ་ལན་
ཐེབས་ཀྱང་ཡོད་དེ། རྟག་པ་ཡིན་པའི་ཕྱིར། དེས་མཚོན་རྟགས་གསལ་རྩོད་གཞི་
གསུམ་ག་དང་ལྡན་པའི་ཐལ་འགྱུར་ལ་ཅིའི་ཕྱིར་གྱི་ལན་མི་འདེབས་ཚུལ་ཡང་་་་་
ཤེས་དགོས་སོ། གཉིས་པ། དུས་སྦྱར་མ་ཞེས་པ་ནི། རྟགས་གསལ་ཁྱབ་གསུམ་དུས་
དང་སྦྱར་བའམ་དེ་གང་རུང་དུས་དང་སྦྱར་ནས་སྒོ་བཞིའི་ལན་གང་ཡང་མི་་་་་་་
ཐེབས་ཤིང་རང་བཞིན་གྱིས་ཐལ་འགྱུར་སྐྱོན་ཅན་དུ་ངེས་པ་ན་དུས་དང་སྦྱར་
བས་མི་འགྲིག་ཅེས་པའི་ལན་ཞིག་གོ། དུས་སྦྱར་མའི་ལན་འདེབས་ཚུལ་ནི། དཔེར་
ན། དངོས་པོའི་རྒྱུ་དུས་ན་ཆོས་ཅན། དངོས་པོ་ཡོད་པར་ཐལ། དངོས་པོའི་རྒྱུ་དུས་
ཀྱི་དངོས་པོའི་རྒྱུ་དེ་ཡིན་པའི་ཕྱིར། ཞེས་པ་ལྟ་བུར་མཚོན་ན་དུས་སྦྱར་མའི་ལན་
ཐེབས་པ་ཡིན་ཏེ། འདོད་དང་མ་གྲུབ་གང་བྱས་ཀྱང་དངོས་འགལ་ཡིན་པའི་ཕྱིར།
དེར་ཐལ། དེ་ལ་འདོད་ལན་བཏབ་པས་དངོས་པོའི་རྒྱུ་དུས་ན་དངོས་པོ་ཡོད་པར་
འདོད་དགོས་པ་གང་ཞིག དངོས་པོའི་རྒྱུ་དུས་ན་དངོས་པོ་མེད་པའི་ཕྱིར། མ་གྲུབ་
ན། དངོས་པོ་ཆོས་ཅན། ཁྱོད་ཀྱི་རྒྱུ་དུས་ན་ཁྱོད་མེད་པར་ཐལ། ཁྱོད་གང་ཟག་གི་
བདག་མེད་ཡིན་པའི་ཕྱིར་ན་འདོད་པར་ཁས་ལེན་རྒྱུ་ལས་མེད་ལ། མ་གྲུབ་ཀྱི་
ལན་བཏབ་པས་དངོས་པོའི་རྒྱུ་དངོས་པོའི་རྒྱུ་དུས་སུ་མེད་པར་འདོད་དགོས་སོ།
དེ་བཞིན་དངོས་པོའི་རྒྱུ་དུས་སུ་དངོས་པོ་མེད་པར་འདོད་དགོས་པས་བསྡུས་་་་་་
གཞུང་ཀུན་དང་འགལ་ལ། རིགས་པས་ཀྱང་མི་འགྲུབ། དེ་ལྟར་ལན་གང་གིས་ཀྱང་
བཟློག་པར་མི་ནུས་ལ་རང་བཞིན་གྱི་དུས་དང་སྦྱར་བའི་ཐལ་འགྱུར་སྐྱོན་ཅན་དུ་
ངེས་པའི་ཕྱིར། གསུམ་པ། རྩོད་གཞི་སྐྱོན་ཅན་ནམ་ཆོས་ཅན་སྐྱོན་ཅན་ཞེས་པ་ནི།
བཀོད་པའི་རྩོད་གཞི་སྟེ་གཞི་ཆོས་ཅན་དེ་ཉིད་ཀྱི་སྟེང་དུ་རྟགས་དང་གསལ་བ་ཅི་



རིགས་བཀོད་རུང་སྒྲུབ་བྱེད་དོན་མཐུན་དུ་མ་སོང་བར་རྟགས་དང་གསལ་བ་་་་་
སོགས་ཀྱི་ངོར་སྐྱོན་ཅན་དུ་སོང་བ་ཞིག་ལ་ཟེར་བ་ཡིན་ནོ། ལན་འདེབས་ཚུལ་ནི།
དཔེར་ན། མདུན་གྱི་གཞི་འདིར་ཆོས་ཅན། ཤ་ཟ་བསྐལ་དོན་དུ་སོང་བའི་གང་
ཟག་མེད་པར་ཐལ། ཤ་ཟ་བསྐལ་དོན་དུ་སོང་བའི་གང་ཟག་དེ་ཤ་ཟ་བསྐལ་དོན་
དུ་སོང་བའི་གང་ཟག་མ་ཡིན་པའི་ཕྱིར་ཞེས་དང་། དངོས་པོ་ཁོ་ན་ཆོས་ཅན། ཡོད་
པར་ཐལ། དངོས་པོ་ཡིན་པའི་ཕྱིར། ཞེས་དང་། གྲངས་ཅན་གྱི་ངོ་བོར་སྒྲ་ཆོས་ཅན།
མི་རྟག་པ་ཡིན་པར་ཐལ། སྒྲ་ཡིན་པའི་ཕྱིར། ཞེས་པའི་ཐལ་འགྱུར་ལྟ་བུ་སོགས་ལ་
ཆོས་ཅན་སྐྱོན་ཅན་གྱི་ལན་ཐེབས་པར་སྡེ་བདུན་རྒྱན་དུ་བཤད་པ་བཞིན་ནོ། འོན་
ཀྱང་། དེ་འདྲའི་ཐལ་འགྱུར་ལ་ཆོས་ཅན་སྐྱོན་ཅན་གྱི་ལན་ཐེབས་ཀྱང་། མདུན་གྱི་
གཞི་འདིར་ཆོས་ཅན་སྐྱོན་ཅན་དུ་ཁས་མི་ལེན་ཏེ། རྟགས་ཡང་དག་གི་ཤེས་འདོད་
ཆོས་ཅན་དང་། ཆོས་ཅན་སྐྱོན་ཅན་གྱི་གཞི་མཐུན་མེད་པའི་ཕྱིར། དཔེར་ན། སྒྲ་
ཆོས་ཅན། མ་བྱས་པར་ཐལ། རྟག་པའི་ཕྱིར་ཞེས་པའི་ཐལ་འགྱུར་ལ་རྟགས་མ་
གྲུབ་ཀྱི་ལན་བཏབ་པའི་ཚེ། ཐལ་འགྱུར་དེའི་རྟགས་མ་གྲུབ་པ་ལ་བསམས་ནས་
རྟགས་མ་གྲུབ་ཀྱི་ལན་བཏབ་པ་ཡིན་གྱི། སྤྱིར་རང་ལྡོག་ནས་རྟགས་མ་གྲུབ་པར་
སྨྲ་བ་མ་ཡིན་པ་བཞིན་དུ། ཆོས་ཅན་སྐྱོན་ཅན་ཡིན་ཞེས་ལན་བཏབ་པའི་ཚེ། ཐལ་
འགྱུར་དེ་ལ་ལྟོས་ནས་ཆོས་ཅན་སྐྱོན་ཅན་དུ་སྨྲས་པ་ཡིན་གྱི། ཆོས་ཅན་དུ་གང་
བཟུང་བ་དེ་ཉིད་ཆོས་ཅན་སྐྱོན་ཅན་དུ་ཁས་བླངས་པའི་ངེས་པ་མེད་དོ། བཞི་བ།
ཐེ་ཚམ་ཟ་ཞེས་པའི་ལན་ནི། སྤྱིར་ཐེ་ཚོམ་ཟ་བའི་ལན་དོན་མཐུན་ཐེབས་པ་དང་
མི་ཐེབས་པ་གཉིས་ཡོད་དེ། དཔེར་ན། སྐྱེ་བོ་གནག་རྫི་མོ་ལ་སྒྲ་རྟག་གམ་མི་རྟག་
ཅེས་དྲིས་པའི་ཚེ་ཐེ་ཚོམ་ཟ་ཞེས་པའི་ལན་དེ་ལན་རྣམ་དག་མིན་ཡང་། མདུན་གྱི་
18



གཞི་འདིར་ཆོས་ཅན། ཤ་ཟ་ཡོད་པར་ཐལ། ཤ་ཟ་ཡོད་པའི་ཕྱིར། ཞེས་པའི་ཐལ་
འགྱུར་གྱི་རྟགས་གསལ་ལ་ཐེ་ཚོམ་ཟ་ཞེས་པའི་མདུན་གྱི་སྐྱེས་བུས་ལན་བཏབ་་་་་
པའི་ལན་དེ་ལན་རྣམ་དག་ཡིན་པའི་ཕྱིར། ཡོད་མེད་ཐེ་ཚོམ་ཟ་བ་ཡོད་དམ་ཞེ་ན།
ཡོད་མེད་ཐེ་ཚོམ་ཟ་བ་ཡོད་མེད་ཐེ་ཚོམ་ཟ་སྟེ། མདུན་གྱི་གཞི་འདིར་ཤ་ཟ་ཡོད་
མེད་ཐེ་ཚོམ་ཟ་བའི་ཕྱིར་རོ། ལྔ་བ། སྦྱོར་ལུགས་སྐྱོན་ཅན་གྱི་ལན་འདེབས་ཚུལ་ནི།
བསེ་བསྡུས་གྲྭར། ཡོད་པ་དང་མེད་པ་གཉིས་ཆོས་ཅན། ཐ་དད་ཅིང་གཞི་མཐུན་
མི་སྲིད་པ་ཡིན་པར་ཐལ། འགལ་བ་ཡིན་པའི་ཕྱིར། ཁྱབ་པ་ཁས། འདོད་ན། ཡོད་
པ་དང་མེད་པ་གཉིས་ཆོས་ཅན། ཡོད་པར་ཐལ། ཐ་དད་ཡིན་པའི་ཕྱིར། ཟེར་ན།
སྦྱོར་ལུགས་སྐྱོན་ཅན་གྱི་ལན་འདེབས། ཞེས་གསུངས་པ་ལྟར་འདོད་དང་མ་གྲུབ་
གང་བྱས་ཀྱང་རང་གི་ཁས་བླངས་དང་མི་མཐུན་པའི་ཐལ་འགྱུར་སྐྱོན་ཅན་དུ་་་་་
སོང་བ་ལ་སྦྱོར་ལུགས་སྐྱོན་ཅན་གྱི་ལན་འདེབས་པར་སྣང་ངོ། འོན་ཀྱང་སྐབས་ཀྱི་
ཐལ་འགྱུར་འགོད་མཁན་གྱི་གང་ཟག་དང་འགོད་ཡུལ་གྱི་གང་ཟག་གི་ཁྱད་པར་
གྱིས་སྦྱོར་ལུགས་སྐྱོན་ཅན་དུ་འགྲོ་ནའང་ཐལ་འགྱུར་རང་ངོས་ནས་སྒོ་བཞིའི་་་་་་
གང་རུང་གི་ལན་ཐེབས་པ་ལ་ལྟོས་མི་དགོས་པ་གོང་གི་ལུང་གིས་གྲུབ་བོ། གཞན་
ཡང་། བསེ་བསྡུས་གྲྭར། དགེ་བ་ཟག་བཅས་དང་མི་དགེ་བ་གཉིས་ཆོས་ཅན།. དགེ་
མི་དགེ་གང་རུང་ཡིན་པར་ཐལ། རྣམ་སྨིན་གྱི་རྒྱུ་ཡིན་པའི་ཕྱིར་ཟེར་ནའང་སྦྱོར་
ལུགས་སྐྱོན་ཅན་གྱི་ལན་འདེབས་པར་གསུངས་སོ། ཆོས་གྲྭའི་གསུང་རྒྱུན་དུ་ཐལ་
འགྱུར་འདི་ལྟ་བུ་ལ་ཉིས་མགོ་མ་ཞེས་པའི་ལན་འདེབས་སྲོལ་ཡང་ཡོད་དོ། དྲུག་
པ། རྩོད་གཞི་ནུས་མེད་དང་རྩོད་གཞི་ཆད་ནས་ལན་འདེབས་ཚུལ་ནི། དཔེར་ན།
ཤེས་བྱ་ཆོས་ཅན། དངོས་པོ་ཡོད་པར་ཐལ། གང་ཟག་གི་བདག་མེད་ཡིན་པའི་
19



ཕྱིར། ཞེས་པ་ལྟ་བུར་མཚོན་ན་རྩོད་གཞི་ཆད་ནས་ལན་འདེབས་དགོས་ཏེ། དངོས་
པོ་ཡོད་པར་འདོད་ཅེས་ལན་འདེབས་དགོས་པའི་ཕྱིར། དེའི་ཕྱིར་རྩོད་གཞི་དེ་
ཉིད་ཁས་ལེན་གྱི་གཞིར་མ་སོང་བར་གསལ་བའི་དངོས་པོ་དེ་ཉིད་ཁས་བླངས་ཀྱི་
གཞིར་སོང་བ་ཡིན་ལ། དངོས་པོ་ཁས་བླངས་ཀྱི་གཞིའམ་རྩོད་གཞིར་སོང་བས་དེ་
ཉིད་ཡོད་པར་ཁས་ལེན་པ་ཡིན་ནོ། གཞན་ཡང་། ཤེས་བྱ་ཆོས་ཅན། སྒྲ་མི་རྟག་པ་
ཡིན་པར་ཐལ། སྒྲ་དངོས་པོ་ཡིན་པའི་ཕྱིར། ཞེས་པ་ལྟ་བུར་མཚོན་ནའང་། ཤེས་བྱ་
རྩོད་གཞིར་མ་སོང་བར་སྒྲ་རྩོད་གཞིར་སོང་བ་ཡིན་ཏེ། ཤེས་བྱ་འདིའི་སྐབས་སུ་
ཆོས་ཅན་དུ་བཀོད་པ་ཙམ་ལས་ཁས་བླངས་ཀྱི་གཞིར་སྒྲ་སོང་བ་ཡིན་ནོ། དེ་ཡང་
སྔ་རྒོལ་གྱིས་སྒྲུབ་འདོད་དང་ཕྱི་རྒོལ་གྱིས་དཔག་འདོད་ལ་བརྟེན་ནས་འཇོག་་་་
དགོས་པ་ལས་བཀོད་ཚོད་ཙམ་ལ་ངེས་པ་ཆེར་མི་སྣང་ངོ༌། དེ་བཞིན། སྤྱི་ཆོས་ཅན།
རྣམ་མཁྱེན་གྱིས་ཆོས་ཐམས་ཅད་རྟོགས་པར་ཐལ། ཞེས་པ་དང་། སྦྱི་ཆོས་ཅན།
དངོས་པོ་དོན་བྱེད་ནུས་པ་ཡིན་པར་ཐལ། ཞེས་དང་། ཤེས་བྱ་ཆོས་ཅན། བདག་
ཡོད་པར་ཐལ། ཞེས་དང་། ཤེས་བྱ་ཆོས་ཅན། ང་ཡོད་པར་ཐལ། ཞེས་དང་། ཤེས་བྱ་
ཆོས་ཅན། གང་ཟག་ཡོད་པར་ཐལ། ཞེས་དང་། བུམ་པ་ཆོས་ཅན། སྤྱིའི་བྱེ་བྲག་
ཡོད་པར་ཐལ། སྤྱི་སྤྱི་ཡིན་པའི་ཕྱིར། ཞེས་དང་། གསེར་བུམ་ཆོས་ཅན། ཀ་བ་ཡོད་
པར་ཐལ། ཀ་བ་དུ་མ་ཡོད་པའི་ཕྱིར། ཞེས་དང་། ཤེས་བྱ་ཆོས་ཅན། ལོག་ཤེས་ཀྱིས་
རང་ཡུལ་མ་རྟོགས་པར་ཐལ། ལོག་ཤེས་ཞེན་ཡུལ་ལ་འཁྲུལ་བའི་ཤེས་པ་ཡིན་པའི་
ཕྱིར་ཞེས་པ་ལྟ་བུ་སོགས་ལ་རྩོད་གཞི་ཆད་ནས་མཐའ་གཅིག་ཏུ་འདོད་ཅེས་ལན་
ཐེབས་ལ་ལན་འདེབས་ཚེ་ཐལ་འགྱུར་གྱི་ཆོས་ཅན་ནུས་མེད་དུ་སོང་བས་རྩོད་་་་
གཞི་དང་གསལ་བ་བསྡོམས་ནས་ལན་འདེབས་མི་དགོས་པ་ཤེས་པར་བྱའོ། ་་་་་



བདུན་པ། ཁས་ལེན་མེད་ཅེས་པ་ནི། ཐལ་འགྱུར་གང་དང་གང་གི་འཁོར་གསུམ་
ག་རང་གིས་མི་འདོད་ཅིང་རྣམ་ཐར་སྒོ་བཞི་སོགས་ཅི་རིགས་བཏབ་ཀྱང་དགོས་
པ་ཆུང་བའི་ཐལ་འགྱུར་ལ་ཁས་ལེན་བྱས་ཀྱང་དོན་མེད་ཅེས་པ་ཡིན་ནོ། དཔེར་
ན། བུམ་པ་རྟག་པ་ཆོས་ཅན། རྟག་པ་ཡིན་པར་ཐལ། ཡོད་པའི་ཕྱིར་ཞེས་པ་ལྟ་
བུར་ཁས་ལེན་མེད་ཅེས་པའི་ལན་ཐེབས་པ་ཡིན་ཏེ། རྟགས་གསལ་ཁྱབ་གསུམ་ག་
རང་གིས་མི་འདོད་ལ་ལན་གཞན་ཅི་རིགས་བཏབ་ཀྱང་དོན་མེད་པའི་ཕྱིར། སྡེ་
བདུན་རྒྱན་ལས། ཐལ་འགྱུར་དེའི་འཁོར་གསུམ་ག་རང་གིས་ཁས་མ་བླངས་ན།
ཁས་ལེན་མེད་ཅེས་ལན་གདབ་པར་བྱ་སྟེ། ཁས་ལེན་མེད་པ་ནི་ཐལ་འགྱུར་གྱི་
ཉེས་པ་ཆེ་ཤོས་ཏེ། འདིའི་སྐྱོན་ལ་འདི་འདྲའི་ལན་མི་སྟོན་ན་ངོ་མཚར་རོ། ཞེས་
གསུངས་པའི་ཕྱིར། གཉིས་པ། ཐལ་འགྱུར་འགོད་པའི་སྐབས་སུ་དེ་ཆོས་ཅན་ཞེས་
པ་ནི། དཔེར་ན། སྒྲ་ཆོས་ཅན། མི་རྟག་པ་ཡིན་པར་ཐལ། བྱས་པ་ཡིན་པའི་ཕྱིར། མ་
གྲུབ་ན། དེ་ཆོས་ཅན། བྱས་པ་ཡིན་པར་ཐལ། སྐད་ཅིག་མ་ཡིན་པའི་ཕྱིར། ཞེས་
པའི་སྐབས་ཀྱི་དེ་ཆོས་ཅན་ཞེས་པ་ལྟ་བུར་མཚོན་ན། གོང་གི་སྒྲ་ཆོས་ཅན་ཞེས་
པའི་སྒྲ་དེའི་ཚབ་ཏུ་དེ་སྒྲ་སྦྱར་བ་ཡིན་ནོ། དེར་ཐལ་ཞེས་པ་ནི། གོང་གི་ཐལ་
འགྱུར་འདི་ལྟ་བུ་ལ་མཚོན་ན། གོང་གི་རྟགས་དེ་ལ་སྙེག་དགོས་ཤིང་རྟགས་མེད་
པ་རྣམས་ལ་མི་མཚུངས་ཏེ། དཔེར་ན། ཁ་དོག་ཡིན་ན། དཀར་པོ་ཡིན་པས་ཁྱབ་
ཟེར་བ་ལ། པདྨ་རཱ་གའི་ཁ་དོག་ཆོས་ཅན། དེར་ཐལ། དེའི་ཕྱིར། ཞེས་པའི་སྐབས་
ཀྱི་དེར་ཐལ་ཞེས་པ་ཁྱབ་བྱེད་དཀར་པོ་ལ་སྙེག་དགོས་པས་དཀར་པོ་ཡིན་པར་་་་་
ཐལ་ཞེས་པ་ཡིན་ནོ། དེའི་ཕྱིར་ཞེས་པའང་ཁྱབ་བྱ་ཁ་དོག་དེ་ལ་སྙེག་དགོས་པས་
ཁ་དོག་ཡིན་པའི་ཕྱིར། ཞེས་པ་དང་དོན་འདྲའོ། ཁ་ཅིག དེར་ཐལ་ཟེར་བ་གོང་གི་
21 །



ཐལ་བ་འཕངས་པ་དེ་ལྟར་ཡིན་པར་ཐལ་ཞེས་པ་དང་། དེའི་ཕྱིར་ཞེས་པ་གོང་དུ་
བཀོད་ཟིན་པའི་རྟགས་ལ་སྙེག་དགོས་ཟེར་བ་སོགས་ཀྱང་དཔྱད་པ་མ་བཏང་་་་་
བའི་རང་རྟགས་སུ་ཤེས་ལྡན་རྣམས་ཀྱིས་ཞིབ་ཏུ་བརྟགས་ན་ཤེས་སོ།
ལེའུ་གཉིས་པ། གཞུང་དངོས་ལ་འཇུག་པ།
བློ་རབ་འབྲིང་ཐ་མ་གསུམ་གྱི་དབང་དུ་བྱས་ནས་བསྡུས་ཚན་གྱི་དབྱེ་བ་་་་་་
སོགས་སྤྱིར་བསྟན་པ། ཚིག་དོན་ཡན་ལག་གི་སྒོ་ནས་སྐོར་གསུམ་དུ་ཕྱེ་ནས་འཆད་ །
པའོ། །
དང་པོ། བློ་རབ་འབྲིང་ཐ་གསུམ་གྱི་དབང་དུ་བྱས་ནས་བསྡུས་ཚན་དང་
ལེའུ་སོགས་དབྱེ་ཚུལ། དཔལ་ལྡན་ས་སྐྱ་བའི་ལུགས་དང་། སྟག་ཚང་རྭ་བ་སྟོད་
པའི་ལུགས། ཀུན་མཁྱེན་འཇམ་དབྱངས་བཞད་པའི་ལུགས། བསེ་ངག་དབང་བཀྲ་
ཤིས་ཀྱི་ལུགས། མཁན་ཆེན་དགེ་འདུན་རྒྱ་མཚོའི་ལུགས་སོགས་ཡིག་ཆ་ཚད་ལྡན་
མང་བོར་བསྡུས་ཚན་བཅོ་བརྒྱད་ཉེར་བརྒྱད་བཅུ་བདུན་ཉེར་དྲུག་སུམ་ཅུ་སོགས་
དབྱེ་ཚུལ་མང་བོ་ཞིག་འདུག་ལ་འདིར་བདག་གི་བཀའ་དྲིན་གསུམ་ལྡན་གྱི་དགེ་
རྒན་རིན་པོ་ཆེ་མཁས་པའི་དབང་པོ་རྗེ༧དགེ་འདུན་བསྟན་འཛིན་མཆོག་གི་་་་་་
བཞེད་དགོངས་ཐུན་མོང་མ་ཡིན་པ་དེང་རབས་ཀྱི་སྐྱེ་བོའི་བློ་ཁ་དང་འཚམས་་་་་
པའི་ལེགས་བཤད་བསྡུས་གཞུང་ལུང་རིགས་ཉི་མའི་ཟུར་བཀོལ་གྱི་རྩ་བའི་ས་་་་་་
བཅད་གཞིར་བཟུང་སྟེ་གོ་སླ་བའི་སྒྲུབ་བྱེད་སོགས་བསྡུས་གཞུང་སྔ་མ་དག་ལ་་་་་
ཁུངས་གཏུགས་ཅི་ཐུབ་ཀྱིས་རིགས་པའི་དཔྱད་པ་གཙོ་བོར་བྱས་ཏེ་གསར་སློབ་
29



པ་རྣམས་བསྡུས་གྲྭའི་གཞུང་ལ་འཇུག་བདེ་བའི་ཕྱིར་གོ་ཐབས་ཙམ་དུ་འགོད་པ་
ལ། རྗེ་ཉིད་ཀྱི་ཟུར་བཀོལ་ལས། ཁ་དོག་ཕུང་ཁམས་སྐྱེ་མཆེད་གཞི་གྲུབ་ཡུལ། །ཡུལ་
ཅན་ལྡོག་པ་ངོས་འཛིན་གཅིག་ཐ་དད། །ཡིན་ལོག་མིན་ལོག་ཡིན་གྱུར་མིན་གྱུར་
དང་། རྒྱུ་འབྲས་སྤྱི་དང་བྱེ་བྲག་རྫས་ལྡོག་ཆོས། །འགལ་འབྲེལ་ཡོད་རྟོགས་མེད་
རྟོགས་ཞར་བྱུང་དང་། །མཚན་མཚོན་རྒྱུ་འབྲས་ཆེ་བ་དུས་གསུམ་དང༌། །ཁྱབ་
མཐའ་འགོད་ཚུལ་ཁྱབ་སྒོ་བརྒྱད་སོགས་དང་། །ཐལ་འགྱུར་ཆུང་བ་དྲུག་སྒྲ་ཁས་
ལེན་སོང་། །དགག་གཞི་དྲིས་འཕངས་ཐལ་འགྱུར་ཆེ་བ་དང་། དགག་སྒྲུབ་གཞན་
སེལ་སེལ་འཇུག་སྒྲུབ་འཇུག་དང༌། །རྗོད་བྱེད་སྒྲ་དང་མཚོན་སྦྱོར་རྟགས་སྦྱོར་
དང༌། འཕགས་བདེན་བཞིར་བཅས་བསྡུས་ཚན་སུམ་ཅུའོ། །ཞེས་གསུངས་པ་ལྟར་
དབྱེ་བར་བྱའོ། །
གཉིས་པ། ཚིག་དོན་ཡན་ལག་གི་སྒོ་ནས་སྐོར་གསུམ་དུ་ཕྱེ་ནས་བཤད་པ།
དབང་བོ་དམན་པའི་དབང་དུ་བྱས་ནས་ཁ་དོག་དང་ཕུང་ཁམས་སྐྱེ་མཆེད་ནས་
རྫས་ལྡོག་གི་བར་བཅུ། དབང་བོ་འབྲིང་གི་དབང་དུ་བྱས་ནས་འགལ་འབྲེལ་ནས་
ཁས་ལེན་སོང་ཚུལ་གྱི་བར་བཅུ། དབང་བོ་རབ་ཀྱི་དབང་དུ་བྱས་ནས་དགག་གཞི་
དྲིས་འཕངས་ནས་རྟགས་སྦྱོར་བར་དགུ་བཤད་པའོ། །
གསུམ་པ། ལས་དང་པོ་པ་ལ་རིགས་ལམ་ཆུང་ངུའི་སྐོར་བཤད་པ། །
(དང་པོ།) ཁ་དོག་དང་ཕུང་ཁམས་སྐྱེ་མཆེད་
ཀྱི་རྣམ་གཞག་བཤད་པ།
1. གཞན་གྱི་འདོད་ཚུལ་དགག་པའམ་གཞན་གྱི་ལོག་རྟོག་དགག་པ་ཞེས་པ་
ནི། རང་ལས་གཞན་པའི་སྐྱེས་བུ་ཕ་རོལ་པོས་འདོད་པའི་དོན་དེ་ཉིད་རིགས་པ་
23



ཡང་དག་གམ་རྒྱུ་མཚན་ཅན་དུ་མ་མཐོང་ནས་དེ་ལ་དཔྱད་གསུམ་དག་པའི་ལུང་
དང་རིགས་པ་ཡང་དག་ཅིག་རྒྱུ་མཚན་དུ་བྱས་ནས་འགོག་པ་ལ་ཟེར་རོ། དཔེར་
ན། ཁ་ཅིག ཁ་དོག་ཡིན་ན། དཀར་པོ་ཡིན་པས་ཁྱབ་ཟེར་ན། པདྨ་རཱ་གའི་ཁ་དོག་
ཆོས་ཅན། དཀར་པོ་ཡིན་པར་ཐལ། ཁ་དོག་ཡིན་པའི་ཕྱིར། མ་གྲུབ་ན། པདྨ་རཱ་
བ།འི་ཁ་དོག་ཆོས་ཅན། ཁ་དོག་ཡིན་པར་ཐལ། དམར་པོ་ཡིན་པའི་ཕྱིར། རྩ་བར་
འདོད་ན། པདྨ་རཱ་གའི་ཁ་དོག་ཆོས་ཅན། དཀར་པོ་མ་ཡིན་པར་ཐལ། དམར་པོ་
ཡིན་པའི་ཕྱིར། (རྩ་བར་འདོད་ལན་ཅི་ཞིག་ལ་འདེབས་དགོས་ཟེར་ན། མི་འདོད་
བཞིན་དུ་འདེབས་དགོས་ཏེ། པདྨ་རཱ་གའི་ཁ་དོག་དམར་པོ་ཡིན་པར་ཁས་བླངས་
པས་པདྨ་རཱ་གའི་ཁ་དོག་ཁ་དོག་ཡིན་པར་དོན་གྱིས་འདོད་དགོས། ཁ་དོག་ཡིན་
པར་འདོད་པས་ཁ་དོག་ཡིན་ན་དཀར་པོ་ཡིན་པས་ཁྱབ་པ་སྔར་ཁས་བླངས་ལ། ་་ ་
རྟགས་དེ་མ་གྲུབ་པ་གསར་དུ་ཁས་བླངས་པས་རྩ་བའི་པདྨ་རཱ་གའི་ཁ་དོག་དཀར་
པོ་ཡིན་པར་འདོད་ཅེས་ལན་བཏབ་པ་ཡིན་ནོ།) ད་རུང་པདྨ་རཱ་གའི་ཁ་དོག་
དམར་པོ་ཡིན་པ་རྟགས་མ་གྲུབ་ཟེར་ན། པདྨ་རཱ་གའི་ཁ་དོག་ཆོས་ཅན། དམར་པོ་
ཡིན་པར་ཐལ། པདྨ་རཱ་གའི་ཁ་དོག་ཡིན་པའི་ཕྱིར། མ་གྲུབ་ན། པདྨ་རཱ་གའི་ཁ་
དོག་པདྨ་རཱ་གའི་ཁ་དོག་ཡིན་པར་ཐལ། པདྨ་རཱ་གའི་ཁ་དོག་ཡོད་པའི་ཕྱིར། མ་
གྲུབ་ན། པདྨ་རཱ་ག་ཆོས་ཅན། ཁྱོད་ཀྱི་ཁ་དོག་ཡོན་པར་ཐལ། ཁྱོད་ཁ་དོག་ཅན་གྱི་
ཆོས་ཡིན་པའི་ཕྱིར། མ་གྲུབ་ན། དེ་ཆོས་ཅན། ཁྱོད་ཁ་དོག་ཅན་གྱི་ཆོས་ཡིན་པར་
ཐལ། ཁྱོད་ཁ་དོག་དང་དབྱིབས་གཉིས་ཀ་དང་ལྡན་པའི་ཆོས་ཡིན་པའི་ཕྱིར། མ་
གྲུབ་ན། དེ་ཆོས་ཅན། ཁྱོད་ཁ་དོག་དང་དབྱིབས་གཉིས་ཀ་དང་ལྡན་པའི་ཆོས་
ཡིན་པར་ཐལ། ཁྱོད་པདྨ་རཱ་ག་ཡིན་པའི་ཕྱིར། ཡང་ཁ་ཅིག་ན་རེ། ཁ་དོག་ཡིན་ན།
24 །



དཀར་པོ་དང་དམར་པོ་སེར་པོ་གསུམ་པོ་གང་རུང་ཡིན་པས་ཁྱབ་ཟེར་ན། ཨི་ཏྲ་
ནི་ལའི་ཁ་དོག་ཆོས་ཅན། དཀར་པོ་དང་། དམར་པོ། སེར་པོ་གསུམ་པོ་གང་རུང་
ཡིན་པར་ཐལ། ཁ་དོག་ཡིན་པའི་ཕྱིར། ཁྱབ་པ་ཁས།(ཞེས་སྒྲུབ་བྱེད་ཀྱི་རིགས་པ་
འགོད་པ་ལེགས་ན། གཞན་ཁ་ཅིག་གིས། ཁ་དོག་ཅིག་ཡིན་ཚེ་ཡང་ན་དཀར་པོ་
དང་ཡང་ན་དམར་པོ། ཡང་ན་སེར་པོ་གསུམ་པོ་ཅི་རིགས་པའམ་གང་རུང་ཞིག་
ཡིན་དགོས་པར་ཁས་བླངས་ནས་དེ་ཡང་དེ་གསུམ་པོ་གང་རུང་ཡིན་པར་འདོད་
དགོས་། རྒྱུ་མཚན་ཁ་དོག་ཡིན་པས་ནའོ་ཞེས་སྒྲུབ་བྱེད་ཡང་དག་འགོད་ལ། དེའི་
སྟེང་མནོན་དུ་ཁ་དོག་ཡིན་ན་དེ་གསུམ་པོ་གང་རུང་ཡིན་པས་ཁྱབ་པ་ཁས་བླངས་
སྔོན་དུ་སོང་བའི་རྒྱུ་མཚན་གྱིས་ཁྱབ་པ་ཁས་ཞེས་འཕངས་པ་ཡིན་ནོ།)མ་གྲུབ་་་་་
ཟེར་ན། ཨིནྡྲ་ནི་ལའི་དོག་ཆོས་ཅན། ཁ་དོག་ཡིན་པར་ཐལ། དབང་སྔོན་གྱི་ཁ་དོག་
ཡིན་པའི་ཕྱིར། མ་གྲུབ་ན། ཨིནྡྲ་ནི་ལ་ཆོས་ཅན། ཁྱོད་ཀྱི་ཁ་དོག་དབང་སྔོན་གྱི་ཁ་
དོག་ཡིན་པར་ཐལ། ཁྱོད་དབང་སྔོན་ཡིན་པའི་ཕྱིར། རྩ་བར་འདོད་ན། ཨིནྡྲ་ནི་
ལའི་ཁ་དོག་ཆོས་ཅན། དེ་གསུམ་པོ་གང་རུང་མ་ཡིན་པར་ཐལ། སྔོན་པོ་ཡིན་པའི་
ཕྱིར། མ་གྲུབ་ན། ཨིནྡྲ་ནི་ལའི་ཁ་དོག་སྔོན་པོ་ཡིན་པར་ཐལ། འཇམ་དབྱངས་ཆོས་
རྗེས། ཨི་ནྡྲ་ནི་ལའི་ཁ་དོག་ལྟར་རབ་སྔོ་བའི། ཞེས་གསུངས་པའི་ཕྱིར། ཁ་ཅིག་ན་
རེ། ཁ་དོག་ཡིན་ན་རྩ་བའི་ཁ་དོག་ཡིན་པས་ཁྱབ་ཟེར་ན། སྤྲིན་དཀར་པོ་ཆོས་ཅན།
རྩ་བའི་ཁ་དོག་ཡིན་པར་ཐལ། ཁ་དོག་ཡིན་པའི་ཕྱིར། མ་གྲུབ་ན། དེ་ཆོས་ཅན།
དེར་ཐལ། ཡན་ལག་གི་ཁ་དོག་ཡིན་པའི་ཕྱིར(ཞེས་སྒྲུབ་བྱེད་འགོད་སྐབས་ཀྱི་དེ་
ཆོས་ཅན་ཟེར་བའི་དེ་སྒྲ་གོང་དུ་གང་རྩོད་གཞིར་བླངས་ཡོད་པ་དེ་ལ་འཇུག་་་་་་
དགོས། དེར་ཐལ་ཟེར་བ་གོང་གི་ལན་ཅི་ལྟར་བཏབ་པའི་ཚུལ་ལ་ལྟོས་དགོས་ཤིང།



སྐབས་འདིར་ཁ་དོག་ཡིན་པའི་ཕྱིར་ཞེས་པ་ལ་མ་གྲུབ་པའི་ལན་བཏབ་ཡོད་པས་
ཁ་དོག་ཡིན་པར་ཐལ་ཟེར་བ་དེ་ལ་འཇུག་དགོས།) སྤྲིན་དཀར་པོ་ཡན་ལག་གི་ཁ་
དོག་ཡིན་པ་རྟགས་མ་གྲུབ་ཟེར་པ་ལ། སྤྲིན་དཀར་པོ་ཆོས་ཅན། ཡན་ལག་གི་ཁ་
དོག་ཡིན་པར་ཐལ། ཡན་ལག་གི་ཁ་དོག་བརྒྱད་པོ་གང་རུང་ཡིན་པའི་ཕྱིར། མ་
གྲུབ་ན། སྤྲིན་དཀར་པོ་ཆོས་ཅན། ཡན་ལག་གི་ཁ་དོག་བརྒྱད་པོ་གང་རུང་ཡིན་
པར་ཐལ། སྤྲིན་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། སྤྲིན་དེ་ཡན་
ལག་གི་ཁ་དོག་བརྒྱད་ཀྱི་གྲངས་གཅིག་ལ་འདྲེན་དགོས་པའི་ཕྱིར། (ཞེས་པའི་
སྐབས་ཀྱི་མ་ཁྱབ་ན་ཟེར་བ་སྤྲིན་ཡིན་ན། ཡན་ལག་གི་ཁ་དོག་བརྒྱད་པོ་གང་རུང་
ཡིན་པས་མ་ཁྱབ་ན་ཟེར་བ་དེ་ཡིན། ཁྱབ་པ་ཡོད་པར་ཐལ། ཟེར་བ་སྤྲིན་ཡིན་ན་
ཡན་ལག་གི་ཁ་དོག་བརྒྱད་པོ་གང་རུང་ཡིན་པས་ཁྱབ་པ་ཡོད་པར་ཐལ་ཟེར་བ་
དེ་ལ་འཇུག་དགོས།)མ་གྲུབ་ན། དེ་དགོས་པར་ཐལ། ཡན་ལག་གི་ཁ་དོག་བརྒྱད་
པོ་འདྲེན་པའི་ཚེ། སྤྲིན་དང་དུ་བ་རྡུལ་དང་ཁུག་སྣ་གྲིབ་མ་དང་ཉི་མའི་འོད་ཟེར་
སྣང་བ་དང་མུན་པའོ། ཞེས་གསུངས་པའི་ཕྱིར། རྩ་བར་འདོད་ན། སྤྲིན་དཀར་པོ་
ཆོས་ཅན། རྩ་བའི་ཁ་དོག་མ་ཡིན་པར་ཐལ། ཡན་ལག་གི་ཁ་དོག་ཡིན་པའི་ཕྱིར།
མ་གྲུབ་ན། སྔར་ལྟར་བསྒྲུབ། (སྔར་ལྟར་བསྒྲུབ་ཟེར་བ་སྔར་གྱི་ཡན་ལག་གི་ཁ་
དོག་ཡིན་པར་ཐལ། ཡན་ལག་གི་ཁ་དོག་བརྒྱད་པོ་གང་རུང་ཡིན་པའི་ཕྱིར་ཟེར་
བ་སོགས་ཀྱིས་བསྒྲུབ་ཟེར་བ་ཡིན་ནོ།) ཁ་ཅིག་ན་རེ། སྔོ་སེར་དཀར་དམར་བཞི་བོ་
གང་རུང་ཡིན་ན། རྩ་བའི་ཁ་དོག་ཡིན་པས་ཁྱབ་ཟེར་ན། ཟླ་བའི་འོད་ཆོས་ཅན།
དེར་ཐལ། དེའི་ཕྱིར་། (འདིའི་དེར་ཐལ་ཟེར་བ་རྩ་བའི་ཁ་དོག་ཡིན་པས་ཁྱབ་
ཟེར་བའི་སྐབས་ཀྱི་རྩ་བའི་ཁ་དོག་ལ་སྙེག་དགོས་ཤིང་། དེའི་ཕྱིར་ཟེར་བ་སྔོ་སེར་
26



དཀར་དམར་བཞི་བོ་གང་རུང་ཡིན་ན་ཟེར་བ་དེ་ལ་སྙེག་དགོས་སོ། རྒྱུ་མཚན་ནི།
སྔོ་སེར་དཀར་དམར་བཞི་པོ་གང་རུང་ཞིག་ཡིན་ཕྱིན་རྩ་བའི་ཁ་དོག་ཅིག་ཡིན་་་་
དགོས་ན་ཟླ་བའི་འོད་ཀྱང་རྩ་བའི་ཁ་དོག་ཡིན་པར་འགྱུར་ཏེ་སྔོ་སེར་དཀར་་་་་་
དམར་བཞི་པོ་གང་རུང་ཡིན་པའི་ཕྱིར་ཟེར་པ་དེ་ཡིན་ནོ།)མ་གྲུབ་ན། དེ་ཆོས་
ཅན། དེ་བཞི་བོ་གང་རུང་ཡིན་པར་ཐལ། དཀར་པོ་ཡིན་པའི་ཕྱིར། མ་གྲུབ་ན། དེ་
ཆོས་ཅན། དཀར་པོ་ཡིན་པར་ཐལ། ཟླ་བའི་འོད་ཡིན་པའི་ཕྱིར། རྩ་བར་འདོད་ན།
དེ་ཆོས་ཅན། རྩ་བའི་ཁ་དོག་མ་ཡིན་པར་ཐལ། ཡན་ལག་གི་ཁ་དོག་ཡིན་པའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། ཡན་ལག་གི་ཁ་དོག་བརྒྱད་པོ་གང་རུང་ཡིན་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཡན་ལག་གི་ཁ་དོག་བརྒྱད་ཀྱི་ནང་
ཚན་གྱི་སྣང་བ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཟླ་པའི་འོད་
ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། ཟླ་བ་དང་སྐར་མ་དང་མེ་དང་
སྨན་དང་ནོར་བུ་རྣམས་ཀྱི་འོད་རྣམས་ཡན་ལག་གི་ཁ་དོག་བརྒྱད་ཀྱི་ནང་ཚན་གྱི་
སྣང་བ་ཡིན་པའི་ཕྱིར། མ་གྲུབ་ན། དེར་ཐལ། སློབ་དཔོན་དབྱིག་གཉེན་གྱིས་
མཛད་པའི་མཛོད་རང་འགྲེལ་ལས། ། སྣང་བ་ནི་ཟླ་བ་དང་སྐར་མ་དང་མེ་དང་
སྨན་དང་ནོར་བུ་རྣམས་ཀྱི་འོད་དག་གོ་ཞེས་གསུངས་བའི་ཕྱིར། །
2. རང་ལུགས་རྒྱུ་མཚན་དུ་འགོད་པ་ལ། ཕུང་པོ་ཞེས་པ་ནི། དུ་མ་སྤུངས་པ་
ལ་ཟེར། མཛོད་རང་འགྲེལ་ལས། སྤུངས་པའི་དོན་ནི་ཕུང་པོའི་དོན་ཏོ། ཞེས་
གསུངས་པ་ལྟར་རོ། དཔེར་ན། རྩྭ་དུ་མ་སྤུངས་པའི་ཕུང་པོ་ལྟ་བུ་སྟེ། རྡུལ་དུ་མ་
སྤུངས་པས་ན་ཕུང་པོའོ། ཕུང་པོ་ལ་དབྱེ་ན། གཟུགས་ཀྱི་ཕུང་པོ། ཚོར་བའི་ཕུང་པོ།
འདུ་ཤེས་ཀྱི་ཕུང་པོ། འདུ་བྱེད་ཀྱི་ཕུང་པོ། རྣམ་ཤེས་ཀྱི་ཕུང་པོ་དང་ལྔ་ཡོད། དང་



པོ། གཟུགས་ཀྱི་ཕུང་པོའི་མཚན་ཉིད་ཡོད་དེ། དུ་མ་སྤུངས་པའི་གཟུགས་སུ་རུང་
བ་དེ་ཡིན་ལ། དེ་དང་གཟུགས་གཉིས་དོན་གཅིག འདི་ལ་དབྱེ་ན། མིག་གི་དབང་
པོ། རྣ་བའི་དབང་པོ། སྣའི་དབང་པོ། ལྕེའི་དབང་པོ། ལུས་ཀྱི་དབང་པོ་སྟེ་དབང་
པོ་ལྔ་དང་། གཟུགས། སྒྲ། དྲི། རོ། རེག་བྱ་སྟེ་དོན་ལྔ་དང་། རྣམ་པར་རིག་བྱེད་མ་
ཡིན་པའི་གཟུགས་དང་བཅུ་གཅིག་ཏུ་ཡོད་ལ། ཡང་ན་མིག་སོགས་དབང་པོ་ལྔ་
དང། གཟུགས་སོགས་དོན་ལྔ། ཆོས་ཀྱི་སྐྱེ་མཆེད་ཀྱི་གཟུགས་དང་བཅུ་གཅིག་ཏུ་
ཡོད་པའི་ཕྱིར། མིག་གི་དབང་པོ་ཞེས་པ་ནི། རང་འབྲས་མིག་ཤེས་ཀྱི་ཐུན་མོང་མ་
ཡིན་པའི་བདག་རྐྱེན་བྱེད་པའི་རིགས་སུ་གྱུར་བའི་ནང་གི་གཟུགས་ཅན་དྭངས་
པ་དེ་ཡིན་ལ། ནང་གི་གཟུགས་ཅན་དྭངས་པ་ནི་ཟར་མའི་མེ་ཏོག་ལྟ་བུའོ། དེ་ལ་
དབྱེ་ན་རྟེན་བཅས་ཀྱི་མིག་དབང་དང༌། དེ་མཚུངས་ཀྱི་མིག་དབང་གཉིས་ཡོད།
རྟེན་བཅས་ཀྱི་མིག་དབང་ཞེས་པ་ནི། རང་འབྲས་མིག་ཤེས་ཀྱི་ཐུན་མོང་མ་ཡིན་
པའི་བདག་རྐྱེན་བྱེད་པ་དེ་ཡིན་ལ། དཔེར་ན། མིག་ཤེས་ཀྱི་གཟུགས་ལ་ལྟ་བཞིན་
པའི་གནས་སྐབས་ཀྱི་མིག་དབང་ལྟ་བུའོ། གཉིས་པ། དེ་མཚུངས་ཀྱི་མིག་དབང་
ཞེས་པ་ནི། མིག་དབང་ཡིན་ལ་རང་འབྲས་མིག་ཤེས་ཀྱི་ཐུན་མོང་མ་ཡིན་པའི་
བདག་རྐྱེན་མི་བྱེད་པ་ཡང་ཡིན་པའི་གཞི་མཐུན་པ་དེ་ཡིན། དཔེར་ན། གཉིད་
ལོག་པའི་གནས་སྐབས་ཀྱི་མིག་དབང་ལྟ་བུའོ། གོང་གི་མིག་དབང་གི་མཚན་ཉིད་
ཀྱི་ཟུར་དུ་རིགས་གནས་སྨོས་པ་ཡང་དེ་མཚུངས་ཀྱི་མིག་དབང་བསྡུ་བར་བྱ་བའི་
ཆེད་ཡིན་ལ། དེ་མཚུངས་ཀྱི་མིག་དབང་དེ་ཉིད་ཀྱིས་རང་འབྲས་མིག་ཤེས་ཀྱི་ཐུན་
མོང་མ་ཡིན་པའི་བདག་རྐྱེན་བྱེད་མི་ནུས་པའི་རྒྱུ་མཚན་གྱིས་ཡིན་ནོ། ལྷག་མ་རྣ་
བའི་དབང་བོ་ནི་གྲོ་གའི་འཛེར་བུ་གཅུས་པ་ལྟ་བུ་ཞིག་ལ་ཟེར། སྣའི་དབང་པོ་ནི།
28



ཟངས་ཀྱི་མོ་ཁབ་གཤིབས་པ་ལྟ་བུ་ཞིག་ལ་ཟེར། ལྕེའི་དབང་པོ་ནི། ཟླ་བ་གས་པ་
ལྟ་བུ་ལ་ཟེར། ལུས་ཀྱི་དབང་པོ་ནི། ལུས་ཀྱི་རང་བཞིན་དུ་རེག་ན་འཇམ་རྩུབ་ཀྱི་
དབྱེ་བ་འབྱེད་བྱེད་ཀྱི་ནུས་པ་ཅན་པགས་པ་ལྟ་བུ་ལ་ཟེར། དཔེ་དོན་དང་དབྱེ་བ་
སོགས་གོང་དང་སྦྱར་ནས་འཇོག་ཚུལ་ཤེས་པར་བྱོས། མིག་དང་། མིག་གི་དབང་
བོ། མིག་གི་ཁམས། མིག་གི་སྐྱེ་མཆེད་རྣམས་དོན་གཅིག་ཡིན་ལ། དེ་བཞིན་དུ་ལུས་
དང་ལུས་ཀྱི་དབང་པོ་དང་དང་ལུས་ཀྱི་ཁམས། ལུས་ཀྱི་སྐྱེ་མཆེད་ཀྱི་བར་རྣམས་
ཀྱང་དོན་གཅིག་ཡིན་ནོ། དོན་གཅིག་ཏུ་གྲུབ་ན། ཁྱབ་མཉམ་བརྒྱད་ཀ་གྲུབ་དགོས་
ཏེ། ཁྱབ་མཉམ་བརྒྱད་ནི། ཡིན་ཁྱབ་མཉམ་གཉིས། ་ མ་ཡིན་ཁྱབ་མཉམ་གཉིས།
ཡོད་ཁྱབ་མཉམ་གཉིས། མེད་ཁྱབ་མཉམ་གཉིས་ཏེ་བརྒྱད་པོ་དེ་ཡིན་ལ། བྱས་པ་
མི་རྟག་གཉིས་ལ་མཚོན་ན། བྱས་པ་ཡིན་ན། མི་རྟག་པ་ཡིན་པས་ཁྱབ། མི་རྟག་པ་
ཡིན་ན། བྱས་པ་ཡིན་པས་ཁྱབ་པ་གཉིས། བྱས་པ་མ་ཡིན་ན། མི་རྟག་པ་མ་ཡིན་
པས་ཁྱབ། མི་རྟག་པ་མ་ཡིན་ན། བྱས་པ་མ་ཡིན་པས་ཁྱབ་པ་གཉིས། བྱས་པ་ཡོད་
ན། མི་རྟག་པ་ཡོད་པས་ཁྱབ། མི་རྟག་པ་ཡོད་ན། བྱས་པ་ཡོད་པས་ཁྱབ་པ་གཉིས།
བྱས་པ་མེད་ན། མི་རྟག་པ་མེད་པས་ཁྱབ། མི་རྟག་པ་མེད་ན། བྱས་པ་མེད་པས་
ཁྱབ་པ་གཉིས་ཏེ་བརྒྱད་པོ་དེ་ལྟ་བུ་ཡིན་ནོ། གཟུགས་ཀྱི་སྐྱེ་མཆེད་ཅེས་པ་ནི། མིག་
ཤེས་ཀྱི་གཟུང་བྱ་ཞེས་པ་དེ་ཡིན་ལ། གཟུགས་ཀྱི་སྐྱེ་མཆེད། དོན་ལྔའི་ཡ་གྱལ་དུ་
གྱུར་བའི་གཟུགས། གཟུགས་ཀྱི་ཁམས་རྣམས་དོན་གཅིག་ཡིན་ནོ། དེ་ལ་དབྱེ་ན།
ཁ་དོག་གི་གཟུགས་དང་དབྱིབས་ཀྱི་གཟུགས་གཉིས། དང་པོ། ཁ་དོག་ལ་དབྱེ་ན།
སྔོ་སེར་དམར་དཀར་བཞི་སྟེ་རྩ་བའི་ཁ་དོག་བཞི་དང་། སྤྲིན་དང་དུ་བ། རྡུལ་དང་
ཁུག་སྣ། གྲིབ་མ་དང་ཉི་མའི་འོད་ཟེར། སྣང་བ་དང་མུན་པ་སྟེ་ཡན་ལག་གི་ཁ་



དོག་བརྒྱད་དང་བཅས་པའི་ཁ་དོག་བཅུ་གཉིས། དབྱིབས་ལ་དབྱེ་ན། རིང་པོ་དང་
ཐུང་དུ། ལྷམ་པ་དང་ཟླུམ་པོ། མཐོ་པོ་དང་དམའ་བ། ཕྱ་ལེ་བ་དང་ཕྱ་ལེ་བ་མ་ཡིན་
པ་སྟེ་དབྱིབས་གཟུགས་བརྒྱད་ཡོད་དོ། དེའི་ནང་གི་ཅུང་ཟད་གོ་སླ་བར་བརྗོད་ན།
ཁུག་སྣ་ཟེར་བ། ལྷོ་བུར་ཏེ་སྨུག་པའོ། སྣང་བ་ནི། ཟླ་བ་དང་སྐར་མ མེ་སོགས་ཀྱི་
འོད་ལྟ་བུ། གྲིབ་མ་ནི། གང་ན་གཟུགས་རྣམས་མིག་ལ་གསལ་མི་གསལ་སོགས་ །
གང་སྣང་བ་དེ་ཡིན་ལ། ཅི་ཡང་མི་མཐོང་བ་ནི་མུན་པའོ། སྤྱིར་སྣང་མུན་གཉིས་ཀྱི་ །
ཁྱད་པར་ནི། ཁ་དོག་ནག་པོ་ཡིན་པར་འདྲ་ཡང་རང་ནང་ན་ཡོད་པའི་གཟུགས་
མཐོང་ཐུབ་མ་ཐུབ་ནི་དེ་གཉིས་ཀྱི་ཁྱད་པར་དུ་འཇོག་པར་སྙམ་མོ། ཁ་དོག་དང་།
དབྱིབས་གཉིས་ལ་མུ་བཞི་ཡོད་དེ། ཁ་དོག་མ་ཡིན་ལ་དབྱིབས་ཡིན་པའི་མུ་ནི། །
རིང་ཐུང་ལྷམ་ཟླུམ་མཐོ་དམའ་ཕྱ་ལེ་བ་ཡིན་མིན་རྣམས་ལྟ་བུ་དང་། ཁ་དོག་ཡིན་
ལ་དབྱིབས་མ་ཡིན་པའི་མུ་ནི། སྔོ་སེར་དཀར་དམར་གྲིབ་ཉི་སྣང་མུན་རྣམས་ལྟ་
བུ་དང་། ཁ་དོག་དང་དབྱིབས་གཉིས་ཀ་ཡིན་པའི་མུ་ནི། སྤྲིན་དུ་བ། རྡུལ་ཁུག་སྣ་
ལྟ་བུ་དང་། དེ་གཉིས་ཀ་གང་ཡིང་མ་ཡིན་པའི་མུ་ནི། སྒྲ་དྲི་རོ་རེག་བྱ་རྣམས་ལྟ་བུ་
ཡིན་ནོ། སྒྲའི་སྐྱེ་མཆེད་ཅེས་པ་ནི། རྣ་ཤེས་ཀྱི་མཉན་བྱ་ཞེས་པ་དེ་ཡིན་ལ། སྒྲ་དང་
སྒྲའི་སྐྱེ་མཆེད། སྒྲའི་ཁམས་རྣམས་དོན་གཅིག་ཡིན་ནོ། དེས་དྲི་དང་རོ་དང་རེག་ ་
བྱ་གསུམ་ལ་ཡང་སྦྱོར་ཚུལ་ཤེས་པར་བྱའོ། སྒྲ་ལ་རྩ་བའི་སྒོ་ནས་དབྱེ་ན། ཟིན་པའི་
འབྱུང་བ་ལས་གྱུར་བའི་སྒྲ་དང་མ་ཟིན་པའི་འབྱུང་བ་ལས་གྱུར་བའི་སྒྲ་གཉིས་་་་
ཡོད། སྤྱིར་ཟིན་མ་ཟིན་གྱི་ཁྱད་པར་ནི། སྒྲ་དེ་ཉིད་ཀྱི་རྒྱུར་གྱུར་བའི་འབྱུང་བ་གང་
ཡིན་པ་དེ་དབང་བོས་ཟིན་མ་ཟིན་ལ་བྱེད་དགོས་ཤིང་། སྒྲ་རང་ངོས་ནས་དབང་
བོས་ཟིན་རྒྱུ་མེད་དོ། དཔེར་ན། གར་མའི་གླུ་སྒྲ་དང༌། སྐྱེས་བུས་ཐལ་བརྡབ་ཀྱི་སྒྲ་
30



ལྟ་བུའོ། དེ་ཡང་སྐྱེས་བུས་ཐལ་བརྡབ་ཀྱི་སྒྲའི་རྒྱུར་གྱུར་བའི་ཐལ་མོའི་ཀོ་བའི་
འབྱུང་བ་བཞི་བོ་དེ་ལུས་དབང་གིས་ཟིན་ཡོད་ཕྱིར་དེ་ལས་བྱུང་བའི་སྒྲ་དེ་ཟིན་་་
པའི་འབྱུང་བ་ལས་གྱུར་བའི་སྒྲ་ལ་བཞག་པ་བཞིན་ནོ། འོ་ན་ཟིན་མ་ཟིན་ནི་
འབྱུང་བ་དེ་ཉིད་ཟིན་མ་ཟིན་ལ་བྱེད་རྒྱུ་ལས་སྒྲ་ལ་མ་ཡིན་ནོ་ཟེར་ན། བདེན་ཏེ།
སྐྱེས་བུའི་རྐང་ལག་སོགས་འབྱུང་བ་དེ་ལ་ཉེར་སྤྱད་སོགས་ཀྱིས་ཕན་བྱས་ན་ལུས་
ཤེས་ལ་བདེ་བ་འདྲ་བ་ཞིག་འབྱུང་བ་དང་། མཚོན་གྱིས་བསྣུན་པ་སོགས་གནོད་
བྱས་ན་སྡུག་བསྔལ་འདྲ་བ་ཞིག་འབྱུང་རྒྱུ་ཡོད་པ་དེ་ཡང་འབྱུང་བ་དེ་ཉིད་དབང་
པོས་ཟིན་པའི་རྒྱུ་མཚན་གྱིས་ཡིན་ནོ། དེ་ལྟར་མ་ཟིན་པ་ནི་དབང་པོས་མ་ཟིན་པ་
དང། དེས་མ་ཟིན་པའི་འབྱུང་པ་ལས་སྐྱེས་པའི་སྒྲ་ནི། མ་ཟིན་པའི་འབྱུར་བ་ལས་
གྱུར་བའི་སྒྲ་ཡིན་ནོ། དང་པོ་ལ་ཡང་སེམས་ཅན་དུ་སྟོན་མི་སྟོན་གཉིས་ལས། སྟོན་
པ་ནི། སྐྱེས་བུས་དཔེ་ཁྲིད་བྱེད་པའི་སྒྲ་ལྟ་བུ། མི་སྟོན་པ་ནི། སྐྱེས་བུས་ཐལ་མོ་
བརྡབ་པའི་སྒྲ་ལྟ་བུའོ། གཉིས་པ་ལ་ཡང་དེ་བཞིན་ཏེ། སྟོན་པ་ནི་སྤྲུལ་མིས་ཆོས་
འཆད་པའི་སྒྲ་ལྟ་བུ། མི་སྟོན་པ་ནི། འཁར་རྔའི་སྒྲ་ལྟ་བུའོ། དྲིའི་སྐྱེ་མཆེད་ཅེས་པ་
ནི་སྣ་ཤེས་ཀྱི་སྣོམ་བྱ་ཡིན་པ་ལ་ཟེར། དྲི་ལ་དབྱེ་ན། དྲི་ཞིམ་པ། དྲི་ང་བ། དྲི་མཉམ་
པ། དྲི་མི་མཉམ་པ་སྟེ་བཞི་ཡོད། དང་པོ་ནི། ཙན་ཏན་གྱི་དྲི་དང་། ཨ་ཀ་རའི་དྲི་ལྟ་
བུ། གཉིས་པ་ནི། ཤིང་ཀུན་གྱི་དྲི་དང་སྒོག་སྐྱའི་དྲི་ལྟ་བུ། གསུམ་པ་ནི། ཤས་མི་ཆེ་
བའི་དྲི་ལྟ་བུའོ། བཞི་བ་ནི། ཤས་ཆེ་བའི་དྲི་ལྟ་བུའོ། ཡང་དྲི་ལ་དབྱེ་ན་དྲུག་འཇོག་
ཚུལ་ཡོད་དེ། དབང་བོའི་འབྱུང་བ་ཆེན་པོ་ལ་ཕན་པའི་དྲི་ཞིམ་པ། དེ་ལ་གནོད་
པའི་དྲི་ང་བ། དེ་ལ་ཕན་གནོད་གང་ཡང་མི་བྱེད་པའི་དྲི་མཉམ་པ། སྒོག་སྐྱའི་དྲི་
ལྷན་ཅིག་སྐྱེས་པའི་དྲི། བདུག་སྤོས་ཀྱི་དྲི་སྦྱར་བྱུང་གི་དྲི། ཨ་མྲ་སྨིན་པའི་དྲི་གྱུར་
31



བ་ལས་བྱུང་བའི་དྲི་སྟེ་དྲུག་གོ། རོའི་སྐྱེ་མཆེད་ཅེས་པ་ནི། ལྕེ་ཤེས་ཀྱི་མྱོང་བྱ་ལ་
ཟེར། རོ་ལ་དབྱེ་ན། མངར་བ་དང་སྐྱུར་བ། ལན་ཚ་བ་དང་ཚ་བ། ཁ་བ་དང་སྐ་བ་
སྟེ་དྲུག་ཡོད། དང་པོ་ནི། བུ་རམ་གྱི་རོ་ལྟ་བུ། གཉིས་པ་ནི། སྐྱུ་རུ་རའི་རོ་ལྟ་བུ།
གསུམ་པ་ནི། ལན་ཚྭའི་རོ་ལྟ་བུ། བཞི་བ་ནི། སྨན་ཚ་བ་གསུམ་ཏེ། ཕོ་བ་རིས། པི་པི་
ལིང༌། སྨན་ལྷ་ལྟ་བུའོ། ལྔ་བ་ནི། ཏིག་ཏའི་རོ་ལྟ་བུ། དྲུག་པ་ནི། ཨ་རུ་རའི་རོ་ལྟ་
བུའོ། ཡང་རོ་ལ་རྒྱས་པར་དབྱེ་ན། རྩ་བའི་སྒོ་ནས་མངར་བའི་མངར་བ། མངར་
བའི་སྐྱུར་བ། མངར་བའི་ལན་ཚ་བ། མངར་བའི་ཚ་བ། མངར་བའི་ཁ་བ། མངར་
བའི་སྐ་བ་སྟེ་དྲུག་དྲུག་ཏུ་ཕྱེ་བའི་སོ་དྲུག་དང་། སོ་དྲུག་པོ་རེ་རེ་ཡང་ལྕེ་དབང་
གིས་མྱོང་པའི་ཚེ་ལྕེ་ཤེས་ལ་ཕན་འདོགས་པའི་རེ་རེ། འཇུ་བར་མངོན་དུ་ཕྱོགས་
པའི་ཚེ་ལུས་ལ་མི་གནོད་པའི་རེ་རེ། ཞུ་བའི་ཚེ་ལུས་སེམས་ལ་ཕན་པའི་རེ་རེ་སྟེ་
བརྒྱ་དང་བརྒྱད་ཡོད་པའི་ཕྱིར། རེག་བྱའི་སྐྱེ་མཆེད་ཅེས་པ་ནི། ལུས་ཤེས་ཀྱི་རེག་
བྱ་ལ་ཟེར། རེག་བྱ་ལ་དབྱེ་ན། འབྱུང་བར་འགྱུར་བའི་རེག་བྱ་དང༌། འབྱུང་འགྱུར་
གྱི་རེག་བྱ་གཉིས་ཡོད། དང་པོ་ལ། ས་ཆུ་མེ་རླུང་བཞི་ཡོད། ས་ནི་སྲ་ཞིང་འཐས་
པའི་རང་བཞིན་ཅན་དང་། ཆུ་ནི་བརླན་ཞིང་གཤེར་བའི་རང་བཞིན་ཅན། མེ་ནི་
ཚ་ཞིང་སྲེག་པའི་རང་བཞིན་ཅན། རླུང་ནི་ཡང་ཞིང་གཡོ་བའི་རང་བཞིན་ཅན་ནོ།
འབྱུང་འགྱུར་གྱི་རེག་བྱ་ལ་དབྱེ་ན། འཇམ་པ་དང་རྩུབ་པ། ལྕི་བ་དང་ཡང་བ།
གྲང་བ་དང་བཀྲེས་པ། སྐོམ་པ་སྟེ་བདུན་པོ་དེ་ཡིན་ནོ། ཚོར་བའི་ཕུང་བོ་ཞེས་པ་
ནི། རང་ཡུལ་དུ་གྱུར་བའི་སིམ་གདུང་བར་མ་ཅི་རིགས་མྱོང་བའི་ཆ་ནས་བཞག་
པའི་སེམས་བྱུང་དུ་མ་སྤུངས་པ་ལ་ཟེར། ཚོར་བ་སིམ་པ་ནི་ཚོར་བ་བདེ་བ་དང་།
ཚོར་བ་གདུང་བ་ནི། ཚོར་བ་སྡུག་བསྔལ། ཚོར་བ་བར་མ་ནི། ཚོར་བ་བཏང་སྙོམས་
32



ལ་ཟེར། དང་པོ་ནི། རང་ཡུལ་དུ་གྱུར་བའི་སིམ་པ་མྱོང་བའི་ཆ་ནས་བཞག་པའི་
ཚོར་བ་དང་། གཉིས་པ་ནི། རང་ཡུལ་དུ་གྱུར་བའི་གདུང་བ་མྱོང་བའི་ཆ་ནས་
བཞག་པའི་ཚོར་བ། གསུམ་པ་ནི། རང་ཡུལ་དུ་གྱུར་བའི་སིམ་གདུང་ལས་གཞན་
བར་མ་མྱོང་བའི་ཆ་ནས་བཞག་པའི་ཚོར་བ་ལ་ཟེར་རོ། ། ཚོར་བ་ལ་རྟེན་ནམ་
བདག་རྐྱེན་གྱི་སྒོ་ནས་དབྱེ་ན། མིག་གི་འདུས་ཏེ་རེག་པ་ལས་བྱུང་བའི་ཚོར་བ་
ནས། ཡིད་ཀྱི་འདུས་ཏེ་རེག་པ་ལས་བྱུང་བའི་ཚོར་བའི་བར་དྲུག་ཡོད། དྲུག་པོ་རེ་
རེ་ལའང་ཚོར་བ་བདེ་སྡུག་བཏང་སྙོམས་གསུམ་དུ་ཕྱེ་བས་བཅོ་བརྒྱད་ཡོད། དེ་
འདྲའི་དྲུག་པོ་དེ་བསྡུ་ན། ལུས་ཚོར་དང་སེམས་ཚོར་གཉིས་སུ་འདུ་སྟེ། མིག་རྣ་སྣ་
ལྕེ་ལུས་ལྔ་པོ་རེ་རེའི་འདུས་ཏེ་རེག་པ་ལས་བྱུང་བའི་ཚོར་བ་རྣམས་ལུས་ཚོར་་་་་་
དང་། ཡིད་ཀྱི་འདུས་ཏེ་རེག་པ་ལས་བྱུང་བའི་ཚོར་བ་གཅིག་པོ་སེམས་ཚོར་ཡིན་
ནོ། མཛོད་ལས། ལྔ་ནི་ལུས་ཀྱིའོ་སེམས་ཀྱི་གཞན། ཞེས་གསུངས་པ་ལྟར་རོ། འདུ་
ཤེས་ཀྱི་ཕུང་བོ་ཞེས་པ་ནི། རང་ཡུལ་གྱི་ཐུན་མོང་མ་ཡིན་པའི་མཚན་མ་འཛིན་
པས་རབ་ཏུ་ཕྱེ་བའི་སེམས་བྱུང་དུ་མ་སྤུངས་པ་ལ་ཟེར། སྐབས་འདིའི་མཚན་མ་
ནི། ཡུལ་གྱི་ཁྱད་པར་རམ་སྤུ་རིས་སུ་བྱེད་པ་ཡིན་ལ། འདུ་ཤེས་ནི། ཕྱིའི་མཚན་མ་
སྔོ་སེར་སོགས་དང་། ནང་གི་མཚན་མ་བདེ་སྡུག་སོགས་ཀྱི་ཁྱད་པར་འཛིན་པ་སྟེ།
འདི་དང་འདི་ཞེས་སྤུ་རིས་འབྱེད་པའོ། དེ་ལ་དབྱེ་ན། མིག་གི་འདུས་ཏེ་རེག་པ་
ལས་བྱུང་བའི་འདུ་ཤེས་ནས་ཡིད་ཀྱི་འདུས་ཏེ་རེག་པ་ལས་བྱུང་བའི་འདུ་ཤེས་་་་་
པར་དྲུག་ཡོད། ཡང་དེ་ལ་ངོ་བོའི་སྒོ་ནས། རང་ཡུལ་གྱི་ཐུན་མོང་མ་ཡིན་པའི་
མཚན་མ་ཙམ་འཛིན་པའི་རྟོག་མེད་ཀྱི་ཤེས་པ་དང༌། རང་ཡུལ་གྱི་ཐུན་མོང་མ་
ཡིན་པའི་མཚན་མ་འཛིན་པའམ་རང་ཡུལ་བཀྲ་བར་འཛིན་པའི་རྟོག་བཅས་ཀྱི་་་་
33



འདུ་ཤེས་གཉིས་ཡོད། དེ་གཉིས་སོ་སོར་བཞག་ཏུ་ཡོད་དེ། དབང་ཤེས་སུ་གྱུར་
བའི་འདུ་ཤེས་དང་པོ་དང་། རྟོག་པ་ཡིད་ཤེས་སུ་གྱུར་བའི་འདུ་ཤེས་དེ་གཉིས་པ་
ཡིན་ནོ། ཡང་དེ་ལ་དབྱེ་ན། དོན་གྱི་མཚན་མ་འཛིན་པ་དང་། ཐ་སྙད་ཀྱི་མཚན་མ་
འཛིན་པའི་འདུ་ཤེས་གཉིས་སུ་ཡང་ཡོད་ལ། དང་པོ་ནི། རས་ཀྱི་སྔོན་པོ་མཐོང་
བའི་འདུ་ཤེས་ལྟ་བུ། གཉིས་པ་ནི། ལྟོ་ལྡིར་བ་འདི་ནི་བུམ་པའོ་སྙམ་དུ་འཛིན་པའི་
འདུ་ཤེས་ལྟ་བུའོ། དོན་གྱི་མཚན་མ་ནི། ཆོས་རྣམས་ཀྱི་ཐུན་མོང་མ་ཡིན་པའི་ཁྱད་
ཆོས་དང་། ཐ་སྙད་ཀྱི་མཚན་མ་ནི། ཆོས་རྣམས་ཀྱི་མིང་ལ་བྱའོ། འདུ་བྱེད་ཀྱི་ཕུང་
བོ་ཞེས་པ་ནི། འཛིན་རྣམ་མ་ཡིན་ཞིང་གཟུགས་དང་ཚོར་བ་འདུ་ཤེས་རྣམ་ཤེས་
ཀྱི་ཕུང་བོ་བཞི་བོ་གང་རུང་མ་ཡིན་པར་གྱུར་བའི་དུ་མ་སྤུངས་པའི་འདུས་བྱས་
ལ་ཟེར། འདུ་བྱེད་ལ་དབྱེ་ན། མཚུངས་ལྡན་འདུ་བྱེད་དང་། མཚུངས་ལྡན་མ་ཡིན་
པའི་འདུ་བྱེད་གཉིས། མཚུངས་ལྡན་འདུ་བྱེད་ཅེས་པ་ནི། རང་དང་མཚུངས་ལྡན་
གྱི་གཙོ་སེམས་ཡོད་པའི་འདུ་བྱེད་ལ་ཟེར། མཚན་གཞི་ནི། ཚོར་བ་དང་འདུ་ཤེས་
གཉིས་པོ་གང་རུང་མ་ཡིན་པར་གྱུར་བའི་སེམས་བྱུང་བཞི་བཅུ་ཞེ་དགུ་བོ་ཐམས་
ཅད་ཡིན་ནོ། མཚུངས་ལྡན་མ་ཡིན་པའི་འདུ་བྱེད་ཅེས་པ་ནི། རང་དང་མཚུངས་
ལྡན་གྱི་གཙོ་སེམས་མེད་པས་རབ་ཏུ་ཕྱེ་བའི་འདུ་བྱེད་ཟེར། དེ་དང་ལྡན་མིན་
འདུ་བྱེད་དོན་གཅིག མཚན་གཞི་ནི། ཀུན་བཏུས་ལྟར་ན། ཐོབ་པ་དང༌། འདུ་ཤེས་
མེད་པའི་སྙོམས་འཇུག་ནས། གྲངས་དང་ཚོགས་པའི་བར་ཉེར་གསུམ་དང་།
མཛོད་ལྟར་ན། ཐོབ་པ་ནས་ཚོགས་གསུམ་གྱི་བར་བཅུ་བཞི་ཡོད་པའི་ཕྱིར།
མཚུངས་ལྡན་ཡིན་མིན་ནི། རང་འཁོར་དུ་འགྲོ་ཡུལ་གྱི་གཙོ་སེམས་ཡོད་མེད་ཀྱི་ཆ་
ནས་འཇོག་པ་ཡིན་ནོ། རྣམ་ཤེས་ཀྱི་ཕུང་བོ་ཞེས་པ་ནི། ཡུལ་སོ་སོར་རྣམ་པར་རིག་
34



པའི་གཙོ་བོ་རྣམ་རིག་ལ་ཟེར། དེ་དང་སེམས་ཡིད་རྣམས་དོན་གཅིག་ཡིན་ལ།
དབྱེ་ན། མིག་གི་རྣམ་པར་ཤེས་པ་དང་། རྣ་བ་དང་། སྣ་དང་། ལྕེ། ལུས། ཡིད་ཀྱི་
རྣམ་པར་ཤེས་པ་སྟེ་དྲུག་ཡོད་པའི་ཕྱིར། མིག་གི་རྣམ་པར་ཤེས་པ་ཞེས་པ་ནི། རང་
གི་ཐུན་མོང་མ་ཡིན་པའི་བདག་རྐྱེན་མིག་དབང་གཟུགས་ཅན་པ་ལ་བརྟེན་ནས་
རང་ཡུལ་དུ་གྱུར་བའི་གཟུགས་སོ་སོར་རྣམ་པར་རིག་པའི་རབ་ཏུ་ཕྱེ་བའི་གཙོ་བོ་
སེམས་ལ་ཟེར་བ་ནས་ཡིད་ཀྱི་རྣམ་པར་ཤེས་པའི་བར་ལ་ངོ་བོ་འཇོག་ཚུལ་རིགས་
འདྲས་ཤེས་པར་བྱའོ། ཁམས་ཞེས་པ་ནི། བྱེད་པ་འདི་དང་འདི་ཞེས་ངོས་འཛིན་
མེད་པར་རང་གི་མཚན་ཉིད་འཛིན་པའི་ཆོས་ལ་ཟེར། འདི་དང་འདི་ཞེས་ངོས་
འཛིན་མེད་པ་ཟེར་བ་ནི། འཇིག་རྟེན་ཚངས་པ་རྣམས་ཀྱིས་འདོད་པ་ལྟར་གྱི་
འཇིག་རྟེན་གྱི་ཁམས་གསུམ་པོ་ཐམས་ཅད་ཚངས་པས་བྱས་པར་ངོས་འཛིན་བྱེད་
པ་བཞིན་མ་ཡིན་ཟེར་བ་དེ་ཡིན། ཁམས་ལ་དབྱེ་ན། བཅོ་བརྒྱད་དུ་ཡོད་དེ། མིག་
གི་ཁམས། རྣ་བའི་ཁམས། སྣའི་ཁམས། ལྕེའི་ཁམས། ལུས་ཀྱི་ཁམས། ཡིད་ཀྱི་ཁམས།
གཟུགས་ཀྱི་ཁམས། སྒྲའི་ཁམས། དྲིའི་ཁམས། རོའི་ཁམས། རེག་བྱའི་ཁམས། ཆོས་
ཀྱི་ཁམས། མིག་གི་རྣམ་པར་ཤེས་པའི་ཁམས། སྣའི་རྣམ་པར་ཤེས་པའི་ཁམས།
ལྕེའི་རྣམ་པར་ཤེས་པའི་ཁམས། ལུས་ཀྱི་རྣམ་པར་ཤེས་པའི་ཁམས། ཡིད་ཀྱི་རྣམ་
པར་ཤེས་པའི་ཁམས་ཏེ་བཅོ་བརྒྱད་ཡོད་དོ། ཁམས་བཅོ་བརྒྱད་པོ་འདི་དག་
ཁམས་གསུམ་གྱི་སས་བསྡུ་ཚུལ་མི་འདྲ་སྟེ། འདོད་ཁམས་ཀྱི་སས་བསྡུས་ཀྱི་ཁམས་
བཅོ་བརྒྱད་ཡོད་ལ། གཟུགས་ཁམས་ཀྱི་སས་བསྡུས་ཀྱི་དྲི་དང་རོ་སྣ་ལྕེ་རྣམ་ཤེས་
ཀྱི་ཁམས་བཞི་མ་གཏོགས་ལྷག་མ་བཅུ་བཞི་བོ་ཡོད། གཟུགས་མེད་སས་བསྡུས་ཀྱི་
ཡིད་དང་ཆོས་དང་ཡིད་ཀྱི་རྣམ་ཤེས་ཀྱི་ཁམས་གསུམ་མ་གཏོགས་ཁམས་བཅོ་ལྔ་
35



བོ་ཐམས་ཅད་མེད་དོ། འདི་དག་ཞིབ་མོར་ཤེས་འདོད་རྣམས་ཀྱིས་མངོན་པ་
མཛོད་དང་ཕུང་བོ་ལྔའི་རབ་བྱེད་སོགས་ལ་གཟིགས་པར་འཚལ། སྤྱིར་སྐྱེ་མཆེད་
ཅེས་པ་ནི། རང་དང་མཚུངས་ལྡན་གྱི་རྣམ་ཤེས་ཀྱི་ཕུང་པོ་སོགས་སྐྱེ་ཞིང་མཆེད་
པར་བྱེད་པའི་སྒོ་དང་རྒྱུ་དང་རྐྱེན་དང་གནས་ཡིན་པས་ན་ཟེར། འདི་ལ་དབྱེ་ན།
མིག་གི་སྐྱེ་མཆེད། རྣ་བའི་སྐྱེ་མཆེད། སྣའི་སྐྱེ་མཆེད། ལྕེའི་སྐྱེ་མཆེད། ལུས་ཀྱི་སྐྱེ་
མཆེད། ཡིད་ཀྱི་སྐྱེ་མཆེད། གཟུགས་ཀྱི་སྐྱེ་མཆེད། སྒྲའི་སྐྱེ་མཆེད། དྲིའི་སྐྱེ་མཆེད།
རོའི་སྐྱེ་མཆེད། རེག་བྱའི་སྐྱེ་མཆེད། ཆོས་ཀྱི་སྐྱེ་མཆེད། དང་བཅུ་གཉིས་ཡོད། མིག་
གི་སྐྱེ་མཆེད་ཅེས་པ་ནི། མིག་གི་རྣམ་ཤེས་སྐྱེ་བའི་སྒོ་དང་རྟེན་བྱེད་པའམ། མཆེད་
པར་བྱེད་པའི་གནས་ཡིན་པ་ནས་ཆོས་ཀྱི་སྐྱེ་མཆེད་ཅེས་པ་ནི་དམིགས་པ་ཆོས་་་་
གང་ཡང་རུང་བ་དེ་ཉིད་ལ་བརྟེན་ནས་སྐྱེ་བའམ་མཆེད་པའི་རྣམ་ཤེས་ཡོད་པས་
ནའོ། །
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ། འདི་ལ་སྤྱི་
འགྲོས་ཀྱི་མིང་གིས་བསྟན་དོན་ནི། ། འཛམ་གླིང་དུ་དར་བའི་རྩིས་རིག་དང་།
དངོས་ལུགས། རྫས་འགྱུར་སོགས་ཀྱི་སྐབས་སུ་རང་རང་གི་རྩ་བའི་འགྲོ་ལུགས་
སམ་གཏན་ལུགས་དེ་ཀུན་ལ་རིགས་འགྲེས་སྦྱར་ཆོག་པའི་ཚུལ་ལུགས་ཞིག་ལ་སྤྱི་
འགྲོས་ཟེར་བ་བཞིན་དུ་འདིར་ཡང་ཀུན་ལ་སྦྱར་ཆོག་པའི་བསྡུས་གྲྭའི་གཞུང་གི་
སྤྱིའི་ཁས་ལེན་ཚུལ་ཞིག་ལ་ངོས་འཛིན་དགོས་པ་ཡིན་ནོ། ཁ་དོག་ལ་རྩ་བའི་ཁ་
དོག་དང་ཡན་ལག་གི་ཁ་དོག་གང་རུང་གིས་ཁྱབ་པ་དེ། ཁ་དོག་བཤད་པའི་
སྐབས་ཀྱི་སྤྱི་འགྲོས་ལྟ་བུ་ཡིན་ཏེ། ་ རྫས་སྤྱི་དང་ཉིས་མགོ་ཆོད་པའི་དབང་དུ་
བཏང་ན་ཁ་དོག་ཅིག་ཡིན་ཕྱིན་ཡང་ན་རྩ་བའི་ཁ་དོག་དང་། ཡང་ན་ཡན་ལག་གི་
36



ཁ་དོག་ཡིན་དགོས་པ་ལ་དོགས་པ་མེད་པའི་ཕྱིར། དེ་བཞིན་གཟུགས་ལ་ཕྱིའི་
གཟུགས་དང་ནང་གི་གཟུགས་གང་རུང་གིས་ཁྱབ་སྟེ། ཕྱིའི་གཟུགས་དང་ནང་གི་
གཟུགས་གང་རུང་མ་ཡིན་པའི་གཟུགས་གསུམ་པ་ཞིག་མེད་པའི་ཕྱིར། གཟུགས་
ཀྱི་སྐྱེ་མཆེད་ལ་དབྱིབས་དང་ཁ་དོག་གང་རུང་གིས་ཁྱབ་སྟེ། དབྱིབས་དང་ཁ་དོག་
གང་རུང་མ་ཡིན་པའི་གཟུགས་ཀྱི་སྐྱེ་མཆེད་ཅིག་མེད་པའི་ཕྱིར། གཟུགས་ཀྱི་སྐྱེ་
མཆེད་ལ་མིག་ཤེས་ཀྱི་བཟུང་བྱས་ཁྱབ་ཀྱང་། གཟུགས་ལ་མ་ཁྱབ་སྟེ། གཟུགས་ལ་
མིག་ཤེས་ཀྱི་བཟུང་བྱ་ཡིན་མིན་གཉིས་ཡོད་པའི་ཕྱིར། དེར་ཐལ། ཕྱིའི་གཟུགས་སུ་
གྱུར་བའི་སྒྲ་དྲི་རོ་རེག་བྱའི་སྐྱེ་མཆེད་རྣམས་མིག་ཤེས་ཀྱི་བཟུང་བྱ་མ་ཡིན་ཡང་་་
ཕྱིའི་གཟུགས་ཡིན་པས་གཟུགས་སུ་ཁས་ལེན་པ་ལ་འགལ་བ་མེད་དོ། སྒྲ་ཡིན་ན་
སེམས་ཅན་དུ་སྟོན་པའི་སྒྲ་དང་མི་སྟོན་པའི་སྒྲ་གང་རུང་ཡིན་པས་ཁྱབ་ཀྱང་། སྒྲ་
དེ་སེམས་ཅན་དུ་སྟོན་མི་སྟོན་གང་རུང་གི་སྒྲ་མ་ཡིན་ཏེ། སྒྲ་ཆོས་ཅན། སེམས་ཅན་
དུ་སྟོན་པའི་སྒྲ་དང་སེམས་ཅན་དུ་མི་སྟོན་པའི་སྒྲ་གང་རུང་ཡིན་པར་ཐལ། སྒྲ་
ཡིན་པའི་ཕྱིར་ཟེར་བ་ལ་རྫས་སྤྱི་མའི་ལན་འདེབས་དགོས་པའི་ཕྱིར། དེ་མཚུངས་
སུ། ཁ་དོག་ཡིན་ན་རྩ་བའི་ཁ་དོག་དང་ཡན་ལག་གི་ཁ་དོག་གང་རུང་ཡིན་པས་
ཁྱབ་ཀྱང་། ཁ་དོག་དེ་གང་ཡིན་དུ་དྲིས་ན་རྫས་སྤྱི་མ་དང༌། དྲི་ཡིན་ན་ལྷན་སྐྱེས་ཀྱི་
དྲི་དང་སྦྱར་བྱུང་གི་དྲི་གང་རུང་ཡིན་པས་ཁྱབ་ཀྱང་། དྲི་དེ་གང་ཡིན་དུ་དྲིས་ན་
རྫས་སྤྱི་མ་དང་། ལྷན་སྐྱེས་ཀྱི་དྲི་དང་སྦྱར་བྱུང་གི་དྲི་གཉིས་པོ་དེ་གཉིས་གང་ཡིན་
དུ་དྲིས་ན་ཉིས་མགོ་མའི་ལན་འདེབས་པ་སོགས་སྤྱི་འགྲོས་ཚུལ་དུ་ཀུན་ལ་སྦྱར་་་་
བར་བྱའོ། ཡང་ན་རོ་དྲུག་པོ་གང་རུང་ཡིན་ན་རོ་ཡིན་པས་ཁྱབ་པ་དང་། རོ་ཡིན་
ན་རོ་དྲུག་པོ་གང་རུང་ཡིན་པས་ཁྱབ་ཀྱང་། རོ་དྲུག་པོ་ཆོས་ཅན། རོ་དྲུག་པོ་གང་



རུང་ཡིན་པར་ཐལ། རོ་ཡིན་པའི་ཕྱིར་ཟེར་བ་ལ་ཉིས་མགོ་མའི་ལན་འདེབས་
དགོས་ཏེ། རོ་དྲུག་པོ་དེ་དེ་དྲུག་པོ་གང་ཡིན་དུ་དྲིས་ན་རོ་དྲུག་པོའི་ནང་གི་གང་
དུའང་ངོས་འཛིན་མི་ཐུབ་པའི་ཕྱིར། དེ་མཚུངས་སུ། འབྱུང་འགྱུར་གྱི་རེག་བྱ་ཡིན་
ན། འབྱུང་འགྱུར་གྱི་རེག་བྱ་བདུན་པོ་གང་རུང་ཡིན་པས་ཁྱབ་པ་དང་། དེ་བདུན་
པོ་གང་རུང་ཡིན་ན། འབྱུང་འགྱུར་གྱི་རེག་བྱ་ཡིན་པས་ཁྱབ་པ་དང་། དེ་བདུན་པོ་
གང་རུང་ཡིན་ན། འབྱུང་འགྱུར་གྱི་རེག་བྱ་ཡིན་པས་ཁྱབ་ཀྱང་། དེ་བདུན་པོ་གང་
ཡིན་དུ་དྲིས་ན་ཉིས་མགོ་མའི་ལན་འདེབས་པ་སོགས་ཀུན་ལ་སྦྱོར་ཚུལ་ཤེས་པར་
བྱའོ། །
4. རང་དང་གཞན་གྱི་རྩོད་པ་སྤོང་བ་ལ། ཁ་ཅིག རྡུལ་ཕྲ་རབ་དུ་མ་སྤུངས་
པ་ཡིན་པར་སྒྲུབ་པ་ལ། ཕུང་པོ་རྟགས་སུ་བཀོད་ནས། ཤུགས་ཀྱིས་རྡུལ་དུ་མ་
སྤུངས་པ་ཡིན་པར་བསྒྲུབ་མོད་དེ་ནི་མི་མཚུངས་ཏེ། དུ་མ་སྤུངས་པ་ཡིན་རུང་།
རྡུལ་དུ་མ་སྤུངས་པ་མ་ཡིན་པའི་ཕྱིར། དུ་མ་སྤུངས་པ་ཡིན་ཚུལ། སྐད་ཅིག་དུ་མ་
འདུས་པའམ་སྐད་ཅིག་དུ་མ་བསགས་པ་ཡིན་པའི་རྒྱུ་མཚན་གྱིས་ཡིན་ཏེ། འདུས་
བསགས་ཡིན་པའི་ཕྱིར་དང་། རྡུལ་དུ་མ་སྤུངས་པ་མ་ཡིན་ཏེ། རྡུལ་རགས་པ་མ་
ཡིན་པའི་ཕྱིར། དེར་ཐལ། རྡུལ་ཕྲ་རབ་ཡིན་པའི་ཕྱིར་རྟགས་གསལ་གཏོང་ལུགས་
ཙམ་གྱི་དབང་དུ་བྱས་ན། རྡུལ་ཕྲ་རབ་ཆོས་ཅན། དུ་མ་སྤུངས་པ་ཡིན་པར་ཐལ།
ཕུང་པོ་ཡིན་པའི་ཕྱིར། འདོད་ན། དེ་ཆོས་ཅན། རྡུལ་དུ་མ་སྤུངས་པ་ཡིན་པར་ཐལ།
དུ་མ་སྤུངས་པ་གང་ཞིག རྡུལ་ཡིན་པའི་ཕྱིར་ན། མ་ཁྱབ། རྟགས་དང་པོ་གྲུབ་སྟེ།
རྡུལ་ཕྲ་རབ་དུ་མ་སྤུངས་པ་ཡིན་པའི་ཕྱིར། དེར་ཐལ། རྡུལ་ཕྲ་རབ་སྐད་ཅིག་དུ་མ་
བསགས་པ་ཡིན་པའི་ཕྱིར། དེར་ཐལ། རྡུལ་ཕྲ་རབ་འདུས་བསགས་ཡིན་པའི་ཕྱིར་
38



ཏེ། འདུས་བྱས་ཡིན་པའི་ཕྱིར། རྟགས་གཉིས་པ་གྲུབ་སྟེ། རྡུལ་ཕྲ་རབ་རྡུལ་ཡིན་
པའི་ཕྱིར། གོང་གི་མ་ཁྱབ་མཚམས་ལ་འདོད་ཟེར་ན། དེ་ཆོས་ཅན། རྡུལ་དུ་མ་
སྤུངས་པ་ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། རྡུལ་རགས་པ་ ་
ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། རྡུལ་ཕྲ་རབ་ཡིན་པའི་ཕྱིར།
ཁྱབ་མཐའ་འདིས་རྩོད་པ་ཅི་ལྟར་སྤོངས་ཟེར་ན། འདི་ལྟར། ཁ་ཅིག་གིས་རྡུལ་ཕྲ་
རབ་དེ་དུ་མ་སྤུངས་པ་སྟེ་ཕུང་བོ་ཡིན་པས་རྡུལ་དུ་མ་སྤུངས་པ་ཡིན་པར་དམ་་་་་
བཅའ་བ་ལ། རང་ལུགས་ཀྱིས་དེ་དུ་མ་སྤུངས་པ་ཡིན་རུང་རྡུལ་དུ་མ་སྤུངས་པ་མ་
ཡིན་པར་རྩོད་པའི་རྩོད་གླེང་བྱུང་བ་དེ་ཉིད་ལུང་དང་རིགས་པ་ཡང་དག་གིས་་་་
སྤོང་ཚུལ་ནི། རྡུལ་ཕྲ་རབ་དེ་ཉིད་དུ་མ་སྤུངས་པ་ཡིན་པར་ཐལ། སྐད་ཅིག་དུ་མ་
སྤུངས་པ་ཡིན་པའི་ཕྱིར་ཏེ། སྐད་ཅིག་དུ་མ་འདུས་པ་ཡིན་པའི་ཕྱིར། དེར་ཐལ།
སྐད་ཅིག་དུ་མ་བསགས་པ་ཡིན་པའི་ཕྱིར། དེར་ཐལ། འདུས་བསགས་ཡིན་པའི་
ཕྱིར་ཞེས་བསྒྲུབས། རྡུལ་ཕྲ་རབ་རྡུལ་དུ་མ་སྤུངས་པ་མ་ཡིན་པར་ཐལ། རྡུལ་
རགས་པ་མ་ཡིན་པའི་ཕྱིར། དེར་ཐལ། རྡུལ་ཕྲ་རབ་ཡིན་པའི་ཕྱིར་ཞེས་རྩོད་པ་
སྤངས་པ་ཡིན་ནོ།། ཁ་ཅིག་ན་རེ། དབྱིབས་དང་ཁ་དོག་གཉིས་གཟུགས་ཀྱི་སྐྱེ་
མཆེད་ཀྱི་དབྱེ་བ་ཡིན་པས། དབྱིབས་དང་ཁ་དོག་གང་རུང་ཡིན་ན། གཟུགས་ཀྱི་
སྐྱེ་མཆེད་ཡིན་དགོས་ཟེར་བ་ནི་མ་གོ་བ་སྟེ། དེ་གཉིས་པོ་གང་རུང་ཡིན་ན།
གཟུགས་ཀྱི་སྐྱེ་མཆེད་ཡིན་དགོས་ན། རྡུལ་ཕྲ་རབ་ཀྱི་དབྱིབས་གཟུགས་ཀྱི་སྐྱེ་
མཆེད་ཡིན་དགོས་པར་ཐལ་ལོ། འདོད་ན། དབང་ཤེས་ཀྱི་གཟུང་བྱ་ཡིན་པར་ཐལ།
འདོད་པའི་ཕྱིར། འདོད་ན། དེ་ཆོས་ཅན། དབང་པོའི་མངོན་སུམ་གྱིས་ངེས་ཤེས་
འདྲེན་ནུས་ཀྱི་ཡུལ་ཡིན་པར་ཐལ། འདོད་པའི་ཕྱིར། （དབང་པོའི་མངོན་སུམ་



ཞེས་པ་ནི། རང་གི་ཐུན་མོང་མ་ཡིན་པའི་བདག་རྐྱེན་དབང་པོ་གཟུགས་ཅན་པ་
ལས་དངོས་སུ་སྐྱེས་པའི་རྟོག་བྲལ་མ་འཁྲུལ་བའི་རིག་པ་ཞིག་ལ་ཟེར།)འདོད་ན།
རྡུལ་ཕྲ་རབ་མ་ཡིན་པར་ཐལ་ལོ། འདོད་ན། རྣམ་འགྲེལ་ལས། དབང་ཡུལ་དེ་ཕྱིར་
རྡུལ་ཕྲན་མིན། ཞེས་གསུངས་པའི་ཕྱིར།(རྣམ་འགྲེལ་རྩོམ་པ་པོ་དཔལ་ལྡན་ཆོས་
ཀྱི་གྲགས་པ་ཡིན་ལ། རྒྱས་པའི་བསྟན་བཅོས་ཚད་མ་རྣམ་འགྲེལ་གྱི་ཚིག་ལེའུར་
བྱས་པ་དེ་ཉིད་ལ་རྣམ་འགྲེལ་ཟེར་བ་ཡིན་ནོ།)ཁྱབ་མཐའ་འདིའི་རྩོད་པ་སྤོང་་་་་
ཚུལ་ནི། ཁ་ཅིག་གིས། དབྱིབས་དང་ཁ་དོག་གཉིས་གཟུགས་ཀྱི་སྐྱེ་མཆེད་ཀྱི་དབྱེ་
བ་ཡིན་པས་དབྱིབས་དང་ཁ་དོག་གཉིས་པོ་གང་རུང་ཡིན་ན། གཟུགས་ཀྱི་སྐྱེ་
མཆེད་ཡིན་པས་ཁྱབ་པར་འདོད་པ་ལ་རང་ལུགས་ཀྱིས་རྡུལ་ཕྲ་རབ་ཀྱི་དབྱིབས་
དབང་ཤེས་ཀྱི་གཟུང་བྱ་མ་ཡིན་པས་གཟུགས་ཀྱི་སྐྱེ་མཆེད་མ་ཡིན་ཞེས་རྩོད་པ་
བྱུང་བས་རྩོད་པ་དེ་ཉིད་སྤོང་བ་ལ། རྒྱུ་མཚན། དབང་ཡུལ་དེ་ཕྱིར་རྡུལ་ཕྲན་མིན།
ཞེས་པའི་ལུང་དོན་ལྟར་བཀག་པས་རྩོད་པ་སྤངས་པ་ཡིན་ནོ། ཁ་ཅིག་གིས། ཟླུམ་
པོ་ཡིན་ན། རིལ་རིལ་ཡིན་པས་ཁྱབ་པར་ཐལ། རྒྱལ་སྲས་མ་ལས། ཟླུམ་པོ་ནི་རིལ་
རིལ་པའོ། ཞེས་གསུངས་པའི་ཕྱིར། ཟེར་ན་མ་ཁྱབ་སྟེ། དེ་ནི་མཚན་གཞིར་བཟུང་
པ་ཙམ་ཡིན་པའི་ཕྱིར། མ་གྲུབ་ན། ནུབ་བ་ལང་སྤྱོད་ལྟ་བུའི་གླིང་གི་དབྱིབས་ཟླུམ་
པོ་ཡིན་ལ། མཎྜལ་ལྟ་བུའི་དབྱིབས་ལེབ་ལེབ། ཅོག་ཙེ་ལྟ་བུའི་དབྱིབས་གྲུ་བཞི་
སོགས་རིལ་རིལ་མ་ཡིན་པའི་དབྱིབས་སྣ་ཚོགས་ཡོད་པ་མངོན་སུམ་དུ་སྣང་བའི་
ཕྱིར། དེར་ཐལ། མཛོད་ལས་ཀྱང་། བ་ལང་སྤྱོད་གླིང་ཟླུམ་པོ་སྟེ། ཞེས་གསུངས་པའི་
ཕྱིར། ཐལ་འགྱུར་འདིའི་རྩོད་པ་སྤོང་ཚུལ་ནི། ཁ་ཅིག་གིས། རྒྱལ་སྲས་མའི་ལུང་
སྒྲུབ་བྱེད་དུ་བཟུང་ནས་ཟླུམ་པོ་ཡིན་ན། རིལ་རིལ་ཡིན་པས་ཁྱབ་པར་འདོད་པ་
40



ལ། རང་ལུགས་ཀྱིས་ནུབ་བ་ལང་སྤྱོད་ཀྱི་དབྱིབས་དང་། མཎྜལ་ལྟ་བུའི་དབྱིབས་
དང་། ཅོག་ཙེ་ལྟ་བུའི་དབྱིབས་སོགས་རིལ་རིལ་མ་ཡིན་ལ། ཁ་ཅིག་དཔེ་ཙམ་ལ་
ཁྱབ་པར་འཁྲུལ་སོང་བས་དེའི་དོན་རིགས་པས་སུན་ཕྱུང་བས་འདིའི་རྩོད་པ་་་་་
སྤངས་པ་ཡིན་ནོ། ཁོ་ན་རེ། གཉིད་འཐུག་པོ་ལོག་བཞིན་པའི་གང་ཟག་གི་རྒྱུད་ཀྱི་
མིག་དབང་དེ་རང་འབྲས་མིག་ཤེས་ཀྱི་ཐུན་མོང་མ་ཡིན་པའི་བདག་རྐྱེན་མི་བྱེད་
པ་ཡིན་པར་ཐལ། དེ་མཚུངས་ཀྱི་མིག་དབང་ཡིན་པའི་ཕྱིར། ཁྱབ་པ་ཁས། འདོད་
ན། དེའི་ཐུན་མོང་མ་ཡིན་པའི་བདག་འབྲས་སུ་གྱུར་བའི་མིག་ཤེས་མེད་པར་ཐལ།
འདོད་པའི་ཕྱིར། འདོད་ན། དེའི་འབྲས་བུར་གྱུར་བའི་མིག་ཤེས་མེད་པར་ཐལ།
འདོད་པའི་ཕྱིར་ཟེར་ན། མ་ཁྱབ།(འདིར་མ་ཁྱབ་ཟེར་བ་ནི་དེའི་ཐུན་མོང་མ་ཡིན་
པའི་བདག་འབྲས་སུ་གྱུར་བའི་མིག་ཤེས་མེད་ན། དེའི་འབྲས་བུར་གྱུར་པའི་མིག་
ཤེས་མེད་པས་མ་ཁྱབ་ཅེས་པ་དེ་ཡིན་ལ། དེའི་ཟེར་བའི་དེ་སྒྲ་གོང་གི་གཉིད་
འཐུག་པོ་ལོག་བཞིན་པའི་གང་ཟག་གི་རྒྱུད་ཀྱི་མིག་དབང་ལ་འཇུག་དགོས་པ་་་་་
ཡིན་ནོ།)འདོད་ན། གཉིད་འཐུག་པོ་ལོག་བཞིན་པའི་གང་ཟག་གི་རྒྱུད་ཀྱི་མིག་
ཤེས་མེད་པར་ཐལ། འདོད་པའི་ཕྱིར། འདོད་ན། གཉིད་འཐུག་པོ་ལོག་བཞིན་
པའི་གང་ཟག་གི་རྒྱུད་ཀྱི་མིག་དབང་མེད་པར་ཐལ། འདོད་པའི་ཕྱིར། འདོད་ན།
གཉིད་ཐུག་པོ་ལོག་བཞིན་པའི་གང་ཟག་གི་རྒྱུད་ཀྱི་དེ་མཚུངས་ཀྱི་མིག་དབང་་་་་་
མིག་དབང་མ་ཡིན་པར་ཐལ། འདོད་པའི་ཕྱིར། འདོད་ན། མིག་དབང་ཡིན་ན།
རྟེན་བཅས་ཀྱི་མིག་དབང་ཡིན་པས་ཁྱབ་པར་ཐལ་ལོ། ཁྱབ་མཐའ་འདི་བསྐོར་གྱི་
རྩོད་པ་སྤོང་ཚུལ་ནི། ཁ་ཅིག རང་འབྲས་མིག་ཤེས་ཀྱི་ཐུན་མོང་མ་ཡིན་པའི་
བདག་རྐྱེན་མི་བྱེད་ན། རང་གི་འབྲས་བུའི་བདག་རྐྱེན་མི་བྱེད་པས་ཁྱབ་པར་



འདོད་པ་ལ། གཉིད་འཐུག་པོ་ལོག་བཞིན་པའི་གང་ཟག་གི་རྒྱུད་ཀྱི་མིག་དབང་
དེས་རང་འབྲས་མིག་ཤེས་ཀྱི་ཐུན་མོང་མ་ཡིན་པའི་བདག་རྐྱེན་མི་བྱེད་ཀྱང་རང་
འབྲས་མིག་ཤེས་ཀྱི་བདག་རྐྱེན་བྱེད་པས་སྒྲུབ་བྱེད་ཡང་དག་གིས་འདིའི་རྩོད་་་་
པའི་ཀུན་སློང་ཕྱིན་ཅི་ལོག་པ་ས་བོན་དང་བཅས་པ་སྤངས་པ་ཡིན་ནོ། ཡང་ཁོ་ན་
རེ། སྒྲ་ཆོས་ཅན། གཟུགས་ཀྱི་སྐྱེ་མཆེད་ཡིན་པར་ཐལ། མིག་ཤེས་ཀྱི་གཟུང་བྱ་ཡིན་
པའི་ཕྱིར། མ་གྲུ་ན། དེ་ཆོས་ཅན། མིག་ཤེས་ཀྱི་གཟུང་བྱ་ཡིན་པར་ཐལ། སོ་སྐྱེའི་
མིག་ཤེས་ཀྱི་གཟུང་བྱ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སྦྲུལ་གྱི་
མིག་ཤེས་ཀྱི་གཟུང་བྱ་ཡིན་པའི་ཕྱིར་ན་མ་ཁྱབ།(མ་ཁྱབ་ཟེར་དོན་སོ་སྐྱེ་གང་ཡང་
རུང་བས་མིག་ཤེས་ཀྱི་གཟུང་བྱ་ཡིན་པས་མིག་ཤེས་ཀྱི་གཟུང་བྱ་ཡིན་པར་མི་འགྲོ་
ཟེར་བ་དེ་ཡིན། འོ་ན། མིག་ཤེས་ཀྱི་གཟུང་བྱ་ཡིན་ན། གང་ཟག་ཐམས་ཅད་ཀྱི་
མིག་ཤེས་ཀྱི་གཟུང་བྱ་ཡིན་དགོས་པར་ཐལ། གང་ཟག་གང་ཡང་རུང་བའི་མིག་
ཤེས་ཀྱི་གཟུང་བྱ་ཡིན་པས་མིག་ཤེས་ཀྱི་གཟུང་བྱར་མི་འགྲོ་པའི་ཕྱིར་ཞེས་དོགས་
པ་སློང་བར་བྱའོ།)མ་གྲུབ་ན། དེར་ཐལ། སྦྲུལ་གྱི་མིག་ཤེས་ཀྱི་མཉན་བྱ་དང་ཐོས་
བྱ་གཉིས་ཀ་ཡིན་པའི་ཕྱིར། མ་གྲུབ་ན། སྒྲ་དེ་སྦྲུལ་གྱི་མིག་ཤེས་ཀྱི་མཉན་བྱ་དང་
ཐོས་བྱ་གཉིས་ཀ་ཡིན་པར་ཐལ། སྦྲུལ་གྱི་མིག་དང་མིག་ཤེས་ཀྱིས་སྒྲ་མཉན་པ་
དང་ཐོས་པ་གཉིས་ཀ་ཡིན་པའི་ཕྱིར། དེར་ཐལ། ཚད་མའི་དེ་ཁོ་ན་ཉིད་བསྡུས་པ་
ལས། སྦྲུལ་རྣམས་མིག་གིས་མཉན་པ་ཡིན། དེ་ཡང་དེ་ལྟར་གྲགས་པ་ཡིན། ཞེས་
དང༌། མདོ་དྲན་པ་ཉེར་བཞག་ལས། འཛམ་བུ་གླིང་ན་སྦྲུལ་ཉིད་ཀྱིས་མིག་གིས་སྒྲ་
ཐོས་པ་བཞིན་དུ། ཞེས་གསུངས་པའི་ཕྱིར། འདིའི་སྐབས་གྱི་རྩོད་པ་སྤོང་ཚུལ་ནི།
ཁ་ཅིག་གིས་སྒྲ་སྦྲུལ་གྱི་མིག་ཤེས་ཀྱི་གཟུང་བྱ་ཡིན་པས་སོ་སྐྱེའི་མིག་ཤེས་ཀྱི་་་་་



གཟུང་བྱ་ཡིན། སོ་སྐྱེའི་མིག་ཤེས་ཀྱི་གཟུང་བྱ་ཡིན་པས་མིག་ཤེས་ཀྱི་གཟུང་བྱར་
སོང་། མིག་ཤེས་ཀྱི་གཟུང་བྱར་སོང་བས་གཟུགས་ཀྱི་སྐྱེ་མཆེད་ཡིན་པར་དམ་
བཅའ་བ་ལ་རང་ལུགས་ཀྱིས་སྦྲུལ་གྱི་མིག་ཤེས་ཀྱི་གཟུང་བྱ་ཡིན་པས་མིག་ཤེས་ཀྱི་
གཟུང་བྱར་མི་འགྲོ་སྟེ། ནུབ་བ་ལང་སྤྱོད་ཀྱི་མིའི་མིག་ཤེས་ཀྱི་གཟུང་བྱ་ཡིན་པས་
མིག་ཤེས་ཀྱི་གཟུང་བྱར་མི་འགྲོ་བ་དེ་བཞིན་ཡིན་པའི་ཕྱིར། ཞེས་རིགས་པ་ཞིབ་
མོའི་ལམ་གྱིས་རྩོད་པ་སྤངས་པ་ཡིན་ནོ། ཡང་ཁ་ཅིག རི་རྒྱལ་ལྷུན་པོ་མཐོ་བའི་རི་
ཡིན་པས་མཐོ་བ་ཡིན་ཟེར་ན། མ་གྲུབ་སྟེ། མཐོ་བ་ཡིན་པར་ཐལ། མཐོ་བའི་རི་
ཡིན་པའི་ཕྱིར་ན། ཁྱབ་པ་མེད་པའི་ཕྱིར། དེར་ཐལ། རི་རྒྱལ་ལྷུན་པོ་མཐོ་བའི་རི་
ཡིན་རུང་མཐོ་བ་མ་ཡིན་པའི་ཕྱིར། དེར་ཐལ། རི་རྒྱལ་ལྷུན་པོ་མཐོ་བ་མ་ཡིན་པའི་
ཕྱིར། དེར་ཐལ། དབྱིབས་མ་ཡིན་པའི་ཕྱིར། དེར་ཐལ། རེག་བྱའི་སྐྱེ་མཆེད་ཡིན་
པའི་ཕྱིར། དེར་ཐལ། འབྱུང་བ་བཞི་བོ་གང་རུང་ཡིན་པའི་ཕྱིར། དེར་ཐལ། སའི་
ཁམས་ཡིན་པའི་ཕྱིར། དེར་ཐལ། ཉན་ས་ལས། ཕྱི་རོལ་གྱི་ཁམས་གང་ཞེ་ན། འདི་
ལྟ་སྟེ། ཤིང་དང་། བོང་པ་དང་། གྱོ་མོ་དང་། ཤིང་ལྗོན་པ་དང་། རིའི་རྩེ་དང་།
གཞང་ཡང་དེ་ལྟ་བུ་དང་མཐུན་པ་དག་སྟེ། དེ་ནི་ཕྱི་རོལ་གྱི་ཁམས་ཞེས་བྱའོ། ཞེས་
གསུངས་པའི་ཕྱིར། རི་རྒྱལ་ལྷུན་པོ་མཐོ་བའི་རི་མིན་ཟེར་ན། རི་རྒྱལ་ལྷུན་པོ་ཆོས་
ཅན། མཐོ་བའི་རི་ཡིན་པར་ཐལ། མཐོ་བའི་རི་འཇོག་རྒྱུ་ཡོད་པའི་ཕྱི། མ་གྲུབ་ན།
དེར་ཐལ། དམའ་བའི་རི་འཇོག་རྒྱུ་ཡོད་པའི་ཕྱིར། རྟགས་སླའོ། འདིའི་སྐབས་ཀྱི་
རྩོད་པ་སྤོང་ཚུལ་ནི། ཕ་རོལ་པོས་མཐོང་བའི་རི་ལ། མཐོ་བས་ཁྱབ་པར་འདོད་
བཞིན་རི་རྒྱལ་ལྷུན་པོ་མཐོ་བ་ཡིན་ཟེར་བ་ལ། རང་ལུགས་ཀྱིས་རི་རྒྱལ་ལྷུན་པོ་
མཐོ་བ་མ་ཡིན་པར་ཐལ། རི་རྒྱལ་ལྷུན་པོ་དབྱིབས་མ་ཡིན་པའི་ཕྱིར་ཏེ། དེ་རེག་



བྱའི་སྐྱེ་མཆེད་ཡིན་པའི་ཕྱིར། ཞེས་རེག་བྱའི་སྐྱེ་མཆེད་ཡིན་ན་འབྱུང་བ་ཡིན་
དགོས། མཐོ་བ་ཡིན་ན། འབྱུང་འགྱུར་ཡིན་དགོས། རི་རྒྱལ་ལྷུན་པོ་འབྱུང་འགྱུར་
མ་ཡིན་པར་སྒྲུབ་པས་འདིའི་སྐབས་ཀྱི་རྩོད་པ་སྤངས་པ་ཡིན་ནོ། ཡང་ཁ་ཅིག
གཟུགས་ལྡན་ཡིན་ན། གཟུགས་ཅན་ཡིན་པས་ཁྱབ། གཟུགས་ཅན་གྱི་ཁམས་ལ་
གཟུགས་ཡིན་པས་ཁྱབ་པར་འཁྲུལ་བ་ལ་འདི་ལྟ་སྟེ། མི་ཆོས་ཅན། གཟུགས་ཡིན་
པར་ཐལ། གཟུགས་ཅན་གྱི་ཁམས་ཡིན་པའི་ཕྱིར། མ་གྲུབ་ན། དེ་ཆོས་ཅན། །
གཟུགས་ཅན་གྱི་ཁམས་ཡིན་པར་ཐལ། གཟུགས་ཅན་ཡིན་པ་གང་ཞིག། ཁམས་
ཡིན་པའི་ཕྱིར། རྟགས་ཕྱི་མ་གྲུབ་སྟེ། ཡོད་པ་ཡིན་པའི་ཕྱིར། དང་པོ་མ་གྲུབ་ན། མི་
ཆོས་ཅན། གཟུགས་ཅན་ཡིན་པར་ཐལ། གཟུགས་ལྡན་ཡིན་པའི་ཕྱིར་ན་མ་ཁྱབ།
རྟགས་གྲུབ་སྟེ། མི་ཡིན་པའི་ཕྱིར། (རྟགས་གྲུབ་སྟེ་ཟེར་བ་ནི་མི་གཟུགས་ལྡན་ཡིན་
པར་གྲུབ་སྟེ་ཟེར་བ་ཡིན་ནོ།) འདིའི་སྐབས་ཀྱི་རྩོད་པ་སྤོང་ཚུལ་ནི། མི་དེ་ཉིད་
གཟུགས་ལྡན་ཡིན་ལ་གཟུགས་ཅན་གྱི་ཁམས་མ་ཡིན་པའི་སྒྲུབ་བྱེད་དུ། གཟུགས་
ཡོད་པས་གཟུགས་ལྡན་དང་། ལྡན་མིན་འདུ་བྱེད་ཡིན་པས་གཟུགས་ཅན་གྱི་
ཁམས་མ་ཡིན་པ་དང་། གཟུགས་ཅན་གྱི་ཁམས་མ་ཡིན་པས་གཟུགས་ཅན་མ་ཡིན་
པར་དོན་གྱིས་སོང་བས་སྐབས་འདིའི་རྩོད་པ་སྤངས་པ་ཡིན་ནོ། སྒྲུབ་བྱེད་དེ་
མཚུངས་དང་ཁྱབ་པ་དེ་མཚུངས་སུ། སངས་རྒྱས་འཕགས་པ་ཆོས་ཅན། སེམས་
ཅན་ཡིན་པར་ཐལ། སེམས་ལྡན་ཡིན་པའི་ཕྱིར། ཞེས་དང་། དེ་ཆོས་ཅན། སེམས་
ཅན་ཡིན་པར་ཐལ། ཁྱོད་ལ་སེམས་ཡོད་པའི་ཕྱིར། ཞེས་དང་། མི་ཆོས་ཅན། ཁྱོད་
གཟུགས་ཅན་ཡིན་པར་ཐལ། ཁྱོད་ལ་གཟུགས་ཡོད་པའི་ཕྱིར། ཞེས་ཁྱབ་འགྲིག་
བཀོད་པས་ཀྱང་སྤོང་ངོ༌། །
44



(གཉིས་པ།)གཞི་གྲུབ་ཀྱི་རྣམ་གཞག་བཤད་པ།
1. གཞན་གྱི་འདོད་ཚུལ་དགག་པ། གཞན་ཕ་རོལ་པོ་ཁ་ཅིག གཞི་གྲུབ་པ་
ཞིག་ཡིན་ཕྱིན་རྟག་པ་ཡིན་དགོས་ཟེར་བར་གཞི་གྲུབ་ན། རྟག་པ་ཡིན་པས་ཁྱབ་
ཟེར། འོ་ན། གསེར་བུམ་ཆོས་ཅན། རྟག་པ་ཡིན་པར་ཐལ། གཞི་གྲུབ་པའི་ཕྱིར། །
ཁྱབ་པ་ཁས།(འདིར་ཁྱབ་པ་ཁས་ཞེས་པ་གོང་དུ་གཞི་གྲུབ་ན་རྟག་པ་ཡིན་པས་་་་
ཁྱབ་པ་ཁས་བླངས་པའི་རྒྱུ་མཚན་གྱིས་ཡིན་ལ། དོན་གྱིས་གཞི་གྲུབ་ན་རྟག་པ་
ཡིན་པས་ཁྱབ་པ་ཁས་ལེན་ན། གསེར་བུམ་ཡང་རྟག་པ་ཡིན་ནམ་ཞེས་འདྲི་ཚིག་
འཕངས་པ་ཡིན་ནོ།)མ་གྲུབ་ན། གསེར་བུམ་ཆོས་ཅན། གཞི་གྲུབ་པར་ཐལ། ཡོད་
པ་ཡིན་པའི་ཕྱིར། མ་གྲུབ་ན། གསེར་བུམ་ཆོས་ཅན། ཡོད་པ་ཡིན་པར་ཐལ། རྟག་
དངོས་གང་རུང་ཡིན་པའི་ཕྱིར། མ་གྲུབ་ན། དེ་ཆོས་ཅན། རྟག་དངོས་གང་རུང་
ཡིན་པར་ཐལ། དངོས་པོ་ཡིན་པའི་ཕྱིར། མ་གྲུབ་ན། དེ་ཆོས་ཅན། དངོས་པོ་ཡིན་
པར་ཐལ། དོན་བྱེད་ནུས་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དོན་བྱེད་
ནུས་པ་ཡིན་པར་ཐལ། ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་བྱེད་ནུས་པ་ཡིན་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། བུམ་པ་ཡིན་པའི་ཕྱིར། མ་ཁྱབ་ན། ཁྱབ་
པ་ཡོད་པར་ཐལ། ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་བྱེད་ནུས་པ་བུམ་པའི་
མཚན་ཉིད་ཡིན་པའི་ཕྱིར། རྩ་བར་འདོད་ན། གསེར་བུམ་ཆོས་ཅན། རྟག་པ་མ་
ཡིན་པར་ཐལ། མི་རྟག་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། མི་རྟག་པ་ཡིན་
པར་ཐལ། སྐད་ཅིག་མ་ཡིན་པའི་ཕྱིར། མ་ཁྱབ་ནཱ། ཁྱབ་པ་ཡོད་པར་ཐལ། སྐད་
ཅིག་མ་མི་རྟག་པའི་མཚན་ཉིད་ཡིན་པའི་ཕྱིར།(ཁྱབ་མཐའ་འདི་གསལ་བཤད་་་་
45



ཙམ་བྱས་ན། ཕ་རོལ་པོས་གཞི་གྲུབ་པ་ཞིག་ཡིན་ཚེ་རྟག་པ་ཡིན་དགོས་ཞེས་དམ་
བཅའ་བ་ལ་རང་ལུགས་ཀྱིས་གསེར་བུམ་ལྟ་བུ་རྩོད་གཞི་ཆོས་ཅན་དུ་བཟུང་ནས་
དེ་ཡང་རྟག་པ་ཡིན་པར་ཐལ། ཞེས་དྲི་བ་འཕངས་པ་ཡིན་ལ། རྒྱུ་མཚན་དུ་གསེར་
བུམ་ཡང་གཞི་གྲུབ་པའི་ཕྱིར། ཞེས་བཀོད་པས་རྩ་བའི་ཁས་བླངས་གྲུབ་པ་ཡིན་ནོ
དེར་བརྟེན། གསེར་བུ་གཞི་མ་གྲུབ་ཟེར་ན་ཡོད་པ་རྒྱུ་མཚན་དུ་འགོད། ཡོད་པ་
མིན་ཟེར་ན། རྟག་དངོས་གང་རུང་ཡིན་པ་རྒྱུ་མཚན་དུ་འགོད། རྟག་དངོས་གང་
རུང་མིན་ཟེར་ན་དངོས་པོ་ཡིན་པ་རྒྱུ་མཚན་དུ་འགོད། དངོས་པོ་མིན་ཟེར་ན་
དོན་བྱེད་ནུས་པ་ཡིན་པ་རྒྱུ་མཚན་དུ་འགོད། དོན་བྱེད་ནུས་པ་མིན་ཟེར་ན་ལྟོ་
ལྡིར་ཞབས་ཞུམ་ཆུ་སྐྱོར་གྱི་དོན་བྱེད་ནུས་པ་ཡིན་པ་རྒྱུ་མཚན་དུ་འགོད། དེ་མིན་
ཟེར་ན། བུམ་པ་ཡིན་པ་རྟགས་སུ་བཀོད་ནས་བུམ་པ་ལ་ལྟོ་ལྡིར་ཞབས་ཞུམ་ཆ་
སྐྱོར་གྱི་དོན་བྱེད་ནུས་པས་ཁྱབ་པ་བསྒྲུབས་པ་ཡིན་ནོ། རྟགས་དང་རྒྱུ་མཚན་ཡང་
དག་གིས་གསེར་བུམ་ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་བྱེད་ནུས་པ་ཡིན་པར་་་་་
བསྒྲུབས་པས་གསེར་བུམ་དོན་བྱེད་ནུས་པ་ཡིན་པར་དོན་གྱིས་ཁས་བླངས། །
གསེར་བུམ་དོན་བྱེད་ནུས་པར་ཁས་བླངས་པས་དངོས་པོ་ཡིན་པར་དོན་གྱིས་་་་་
འདོད་དགོས་པས་རྟག་དངོས་གང་རུང་ཡིན་པ་དོན་གྱིས་སོང་། རྟག་དངོས་གང་
རུང་ཡིན་པ་དོན་གྱིས་སོང་བས་ཡོད་པར་དོན་གྱིས་འདོད་དགོས། ཡོད་པར་
འདོད་པས་གཞི་གྲུབ་པར་ཁས་བླངས་པ་ལ། གསེར་བུམ་རྟག་པ་ཡིན་པར་རྩ་བའི་
ཁས་བླངས་སུ་སོང་བ་ཡིན་ནོ། རྩ་བར་འདོད་ན་ཞེས་པའི་རྩ་བར་གསེར་བུམ་
རྟག་པ་ཡིན་པར་འདོད་དགོས་པའི་རྒྱུ་མཚན་ཡང་གོང་གི་བྱུང་རིམ་འདིས་གྲུབ་
པ་ཡིན་ལ། གསེར་བུམ་རྟག་པ་ཡིན་པ་མི་འདོད་དོན་གྱིས་ཁས་ལེན་དགོས་པས་
46



རྩ་བར་འདོད་ལན་བཏབ་པ་ཡིན་ནོ། དེ་ལྟར་མི་འདོད་དོན་གྱིས་ཁས་བླངས་པས་
རང་ལུགས་ལ་གསེར་བུམ་རྟག་པ་མ་ཡིན་པར་སྒྲུབ་པའི་སྒྲུབ་བྱེད་དུ་དངོས་པོ་་་་
ཡིན་པ་རྒྱུ་མཚན་དུ་བཀོད་དེ་རྩ་བའི་དམ་བཅའ་འདོར་དུ་བཅུག་པ་ཡིན་ནོ། ་་་་་
ཡང་ཁ་ཅིག གཞི་གྲུབ་ན། དངོས་པོ་ཡིན་པས་ཁྱབ་ཟེར་ན། ཤེས་བྱ་ཆོས་ཅན།
དངོས་པོ་ཡིན་པར་ཐལ། གཞི་གྲུབ་པའི་ཕྱིར། ཁ་ཅིག་འདིས་གཞི་གྲུབ་པ་ཞིག་
ཡིན་ཕྱིན་དངོས་པོ་ཡིན་དགོས་ཟེར་བ་ལ་རང་ལུགས་ཀྱིས་འོ་ན་ཤེས་བྱ་ཡང་་་་་་
དངོས་པོ་ཡིན་དགོས་པར་འགྱུར་ལ། ཅི་ཞེ་ན་གཞི་གྲུབ་པའི་ཕྱིར་ཞེས་པ་དང་
དོན་མཚུངས་སོ།)མ་གྲུབ་ན། ཤེས་བྱ་ཆོས་ཅན། གཞི་གྲུབ་པར་ཐལ། ཚད་མས་
གྲུབ་པའི་ཕྱིར། མ་ཁྱབ་ཟེར་ན།(འདིའི་མ་ཁྱབ་སློང་ཚུལ་ནི། ཚད་མས་གྲུབ་པ་
ཡིན་ན། གཞི་གྲུབ་པས་མ་ཁྱབ་ཅེས་པའོ།)ཁྱབ་པ་ཡོད་པར་ཐལ། ཚད་མས་གྲུབ་
པ་གཞི་གྲུབ་ཀྱི་མཚན་ཉིད་ཡིན་པའི་ཕྱིར། རྩ་བར་འདོད་ན།(རྩ་བའི་འདོད་ལན་
འདེབས་ཚེ་ཤེས་བྱ་དངོས་པོ་ཡིན་པར་འདོད་ཅེས་ལན་འདེབས་དགོས་སོ།)།ཤེས་
བྱ་ཆོས་ཅན། དངོས་པོ་མ་ཡིན་པར་ཐལ། དངོས་མེད་ཡིན་པའི་ཕྱིར། མ་གྲུབ་ན།
དེ་ཆོས་ཅན། དེར་ཐལ། རྟག་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ།
ཤེས་བྱ་དང་གཅིག་ཡིན་པའི་ཕྱིར། མ་གྲུབ་ན། ཤེས་བྱ་ཆོས་ཅན། ཁྱོད་ཁྱོད་དང་
གཅིག་ཡིན་པར་ཐལ། ཁྱོད་གཞི་གྲུབ་པའི་ཕྱིར།(འདི་ལ་འདོད་ལན་འདེབས་ཚེ་
ཤེས་བྱ་ཤེས་བྱ་དང་གཅིག་ཡིན་པར་འདོད་ཅེས་ཁྱོད་སྒྲའི་གྲངས་ལྟར་ཆོས་ཅན་
བཅུག་ནས་ལན་འདེབས་དགོས་སོ།) ཁ་ཅིག་ན་རེ། གཞི་གྲུབ་ན། རང་མཚན་ཡིན་
པས་ཁྱབ་ཟེར་ན། དངོས་པོའི་ལྡོག་པ་ཆོས་ཅན། རང་མཚན་ཡིན་པར་ཐལ། གཞི་
གྲུབ་པའི་ཕྱིར། ཁྱབ་པ་ཁས། མ་གྲུབ་ན། དངོས་པོའི་ལྡོག་པ་ཆོས་ཅན། གཞི་གྲུབ་



པར་ཐལ། ཡོད་པ་ཡིན་པའི་ཕྱིར། མ་ཁྱབ་ཟེར་ན། ཁྱབ་པར་ཐལ། ཡོད་པ། གཞི་
གྲུབ། ཤེས་བྱ་རྣམས་དོན་གཅིག་ཡིན་པའི་ཕྱིར། རྩ་བར་འདོད་ན། དངོས་པོའི་
ལྡོག་པ་ཆོས་ཅན། རང་མཚན་མ་ཡིན་པར་ཐལ། སྤྱི་མཚན་ཡིན་པའི་ཕྱིར། མ་གྲུབ་
ན། དངོས་པོའི་ལྡོག་པ་ཆོས་ཅན། སྤྱི་མཚན་ཡིན་པར་ཐལ། རྟག་པ་ཡིན་པའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། རེས་འགའ་བའི་རྟག་པ་ཡིན་པའི་ཕྱིར། གོང་
དུ་རྟག་པ་ཡིན་ན། སྤྱི་མཚན་ཡིན་པས་མ་ཁྱབ་ཟེར་ན། ཁྱབ་པར་ཐལ། རྟག་པ། སྤྱི་
མཚན། འདུས་མ་བྱས་ཀྱི་ཆོས། ཀུན་རྫོབ་ཏུ་གྲུབ་པ། རྫུན་པར་གྲུབ་པ། དོན་དམ་
པར་དོན་བྱེད་མི་ནུས་པའི་ཆོས་རྣམས་དོན་གཅིག་ཡིན་པའི་ཕྱིར། ཁ་ཅིག གཞི་
གྲུབ་ན། སྤྱི་མཚན་ཡིན་པས་ཁྱབ་ཟེར་ན། དངུལ་བུམ་ཆོས་ཅན། སྤྱི་མཚན་ཡིན་
པར་ཐལ། གཞི་གྲུབ་པའི་ཕྱིར། ཁྱབ་པ་ཁས། མ་གྲུབ་ན། དངུལ་བུམ་ཆོས་ཅན།
གཞི་གྲུབ་པར་ཐལ། ཡོད་པ་ཡིན་པའི་ཕྱིར། མ་གྲུབ་ན་སླ། རྩ་བར་འདོད་ན།
དངུལ་བུམ་ཆོས་ཅན། སྤྱི་མཚན་མ་ཡིན་པར་ཐལ། རང་མཚན་ཡིན་པའི་ཕྱིར། མ་
གྲུབ་ན། དངུལ་བུམ་ཆོས་ཅན། རང་མཚན་ཡིན་པར་ཐལ། དངོས་པོ་ཡིན་པའི་
ཕྱིར། མ་ཁྱབ་ན། ཁྱབ་པ་ཡོད་པར་ཐལ། དེ་གཉིས་དོན་གཅིག་ཡིན་པའི་ཕྱིར། ཡང་
ཁ་ཅིག གཞི་གྲུབ་ན། དོན་དམ་བདེན་པ་ཡིན་པས་ཁྱབ་ཟེར་ན། ཁང་བའི་ནམ་
མཁའ་ཆོས་ཅན། དོན་དམ་བདེན་པ་ཡིན་པར་ཐལ། གཞི་གྲུབ་པའི་ཕྱིར། ཁྱབ་པ་
ཁས། མ་གྲུབ་ན། དེ་ཆོས་ཅན། གཞི་གྲུབ་པར་ཐལ། རྟག་དངོས་གང་རུང་ཡིན་པའི་
ཕྱིར། མ་གྲུབ་ན། དེ་ཆོས་ཅན། རྟག་དངོས་གང་རུང་ཡིན་པར་ཐལ། རྟག་པ་ཡིན་
པའི་ཕྱིར། མ་གྲུབ་ན། དེ་ཆོས་ཅན། རྟག་པ་ཡིན་པར་ཐལ། འཇིག་པ་མེད་པའི་
ཆོས་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། དཔལ་ཆོས་ཀྱི་གྲགས་པའི་
48



ཚད་མ་རྣམ་འགྲེལ་ལས། གང་གི་རང་བཞིན་འཇིག་མེད་པ། དེ་ལ་མཁས་རྣམས་
རྟག་ཅེས་བརྗོད། ཞེས་གསུངས་པའི་ཕྱིར། རྩ་བར་འདོད་ན། ཁང་བའི་ནམ་མཁའ་
ཆོས་ཅན། དོན་དམ་བདེན་པ་མ་ཡིན་པར་ཐལ། ཀུན་རྫོབ་བདེན་པ་ཡིན་པའི་
ཕྱིར། མ་གྲུབ་ན། ཁང་བའི་ནམ་མཁའ་ཆོས་ཅན། ཀུན་རྫོབ་བདེན་པ་ཡིན་པར་
ཐལ། རྟག་པ་ཡིན་པའི་ཕྱིར། མ་གྲུབ་ན། ཁང་བའི་ནམ་མཁའ་ཆོས་ཅན། རྟག་པ་
ཡིན་པར་ཐལ། ཐོགས་རེག་བཀག་ཙམ་གྱི་མེད་དགག་ཡིན་པའི་ཕྱིར། མ་གྲུབ་ན།
ཁང་བའི་ནམ་མཁའ་ཆོས་ཅན། ཐོགས་རེག་བཀག་ཙམ་གྱི་མེད་དགག་ཡིན་པར་
ཐལ། ནམ་མཁའ་ཡིན་པའི་ཕྱིར་ཏེ། ཁང་བའི་ནམ་མཁའ་ཡིན་པའི་ཕྱིར། (ཁྱབ་
མཐའ་འདིས་ཁ་ཅིག་གི་འདོད་ཚུལ་ཇི་ལྟར་བཀག་པ་ཡིན་ཞེ་ན། ཁ་ཅིག་གིས་
གཞི་གྲུབ་པ་ཞིག་ཡིན་ཕྱིན་དོན་དམ་བདེན་པ་ཡིན་དགོས་པར་འདོད་པས་དེ་ལ་
རང་ལུགས་ཀྱིས་ཁང་བའི་ནམ་མཁའ་ཡང་དོན་དམ་བདེན་པ་ཡིན་ནམ། དེ་ཡང་
གཞི་གྲུབ་པའི་ཕྱིར་ཞེས་རྩ་བའི་དམ་བཅའི་སྟེང་དུ་འཕངས་པ་ན། ཁང་བའི་ནམ་
མཁའ་གཞི་གྲུབ་པ་མིན་ཟེར་ཡང་ལུང་དང་རིགས་པ་ཡང་དག་གིས་ཁས་ལེན་ཏུ་
བཅུག་པ་ཡིན་ནོ། དེ་ལས་རྩ་བའི་ཁས་ལེན་ཡང་གྲུབ་པ་ཡིན་ལ་རྩ་བར་འདོད་
ལན་ཡང་མི་འདོད་དོན་གྱིས་འདེབས་དགོས་སོ། དེ་ཡང་ཁྱབ་པ་སྔར་ཁས་བླངས་
རྟགས་རྗེས་སུ་ལུང་དང་རིགས་པ་ཡང་དག་གིས་ཁས་ལེན་དུ་བཅུག་པ་ན་རྩ་བར་
འདོད་ལན་བཏབ་པ་ཡིན་ནོ། རྩ་བར་ཁང་བའི་ནམ་མཁའ་དོན་དམ་བདེན་པ་
ཡིན་པར་དམ་བཅས་རུང་ཁང་བའི་ནམ་མཁའ་ཐོགས་རེག་བཀག་ཙམ་གྱི་མེད་་
དགག་ཏུ་ཁས་བླངས་པས་ཀུན་རྫོབ་བདེན་པ་ཡིན་པར་ཁས་བླངས། ཀུན་རྫོབ་
བདེན་པར་ཁས་བླངས་པས་དོན་དམ་བདེན་པ་མ་ཡིན་པར་དོན་གྱིས་སོང་བ་་་་་



ཡིན་ལ། ཁང་བའི་ནམ་མཁའ་དོན་དམ་བདེན་པ་མ་ཡིན་པར་འདོད་པས་གཞི་
གྲུབ་ན་དོན་དམ་བདེན་པ་ཡིན་པས་ཁྱབ་པ་མེད་པ་ཁས་བླངས་པ་ཡིན་ནོ། དེ་
ལྟར་སྒྲུབ་བྱེད་ཡང་དག་གིས་ཕ་རོལ་པོའི་རྩ་བའི་དམ་བཅའ་སུན་ཕྱུང་བ་འདིས་
མཚོན་རྟགས་གསལ་འཕེན་ཚུལ་རིགས་བསྒྲེའོ།） ཁ་ཅིག གཞི་གྲུབ་ན། ཀུན་རྫོབ་
བདེན་པ་ཡིན་པས་ཁྱབ་ཟེར་ན། གཟུགས་ཆོས་ཅན། ཀུན་རྫོབ་བདེན་པ་ཡིན་པར་
ཐལ། གཞི་གྲུབ་པའི་ཕྱིར། ཁྱབ་པ་ཁས། མ་གྲུབ་ན། དེ་ཆོས་ཅན། གཞི་གྲུབ་པར་
ཐལ། འདུས་བྱས་དང་འདུས་མ་བྱས་ཀྱི་ཆོས་གང་རུང་ཡིན་པའི་ཕྱིར། མ་གྲུབ་ན།
དེར་ཐལ། འདུས་བྱས་ཡིན་པའི་ཕྱིར། མ་གྲུབ་ན། དེར་ཐལ། ཕུང་པོ་ལྔ་བོ་གང་
རུང་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། སློབ་དཔོན་དབྱིག་གཉེན་
གྱི་མཛོད་ལས། འདུས་བྱས་ཆོས་རྣམས་དེ་དག་ཀྱང་། གཟུགས་ལ་སོགས་པའི་ཕུང་
པོ་ལྔ། ཞེས་གསུངས་པའི་ཕྱིར། མ་ཁྱབ་མཚམས་ཀྱི་རྟགས་གྲུབ་སྟེ།(མ་ཁྱབ་
མཚམས་ནི་ཕུང་པོ་ལྔ་བོ་གང་རུང་ཡིན་ན། འདུས་བྱས་ཡིན་པས་མ་ཁྱབ་ཟེར་བ་
དེ་ཡིན།)གཟུགས་ཕུང་ཡིན་པའི་ཕྱིར། དེར་ཐལ། གཟུགས་ཡིན་པའི་ཕྱིར། དེར་
ཐལ། གཟུགས་རུང་ཡིན་པའི་ཕྱིར། ཁྱབ་སྟེ། (ཁྱབ་སྟེ་ཟེར་བ་གཟུགས་རུང་ཡིན་ན།
གཟུགས་ཡིན་པས་ཁྱབ་སྟེ་ཞེས་པ་དེ་ཡིན།)དཔལ་ལྡན་ཟླ་བས་དབུ་མ་འཇུག་་་་་་
པར། གཟུགས་ནི་གཟུགས་རུང་མཚན་ཉིད་ཅན། ཞེས་གསུངས་པའི་ཕྱིར། རྩ་བར་
འདོད་ན། གཟུགས་ཆོས་ཅན། ཀུན་རྫོབ་བདེན་པ་མ་ཡིན་པར་ཐལ། དོན་དམ་
བདེན་པ་ཡིན་པའི་ཕྱིར། མ་གྲུབ་ན། གཟུགས་ཆོས་ཅན། དོན་དམ་བདེན་པ་ཡིན་
པར་ཐལ། དངོས་པོ་ཡིན་པའི་ཕྱིར། ཁྱབ་སྟེ། དོན་དམ་བདེན་པ། དངོས་པོ། སྐྱེས་
པ། བྱས་པ། མི་རྟག་པ། འདུས་བྱས་རྣམས་དོན་གཅིག་མིང་གི་རྣམ་གྲངས་ཡིན་
50



པའི་ཕྱིར། ཕ་རོལ་པོ་ཁ་ཅིག ཁྱོད་རྟག་པ་ཡིན་ན། ཁྱོད་ཡིན་ན་རྟག་པ་ཡིན་པས་
ཁྱབ་པར་འདོད་པ་དང་། ཁྱོད་དངོས་པོ་ཡིན་ན། ཁྱོད་ཡིན་ན་དངོས་པོ་ཡིན་པས་
ཁྱབ་པར་འདོད་པ་དང་། ཁྱོད་དངོས་མེད་ཡིན་ན། ཁྱོད་ཡིན་ན་དངོས་མེད་ཡིན་
པས་ཁྱབ་པར་འདོད་པ་དང་། ཁྱོད་རང་མཚན་ཡིན་ན། ཁྱོད་ཡིན་ན། རང་མཚན་
ཡིན་པས་ཁྱབ་པར་འདོད་པ་དང་། ཁྱོད་སྤྱི་མཚན་ཡིན་ན། ཁྱོད་ཡིན་ན། སྤྱི་མཚན་
ཡིན་པས་ཁྱབ་པར་འདོད་པ་དང༌། ཁྱོད་ཀུན་རྫོབ་བདེན་པ་ཡིན་ན། ཁྱོད་ཡིན་ན།
ཀུན་རྫོབ་བདེན་པ་ཡིན་པས་ཁྱབ་པར་འདོད་པ་དང་། ཁྱོད་དོན་དམ་བདེན་པ་
ཡིན་ན། ཁྱོད་ཡིན་ན། དོན་དམ་བདེན་པ་ཡིན་པས་ཁྱབ་པར་འདོད་པ་སོགས་ལ་
རིམ་པ་བཞིན། ཤེས་བྱ། སྒྲ་མི་རྟག་པ། ཡོད་པ། བུམ་པ་བྱས་པ། རྟག་དངོས་གང་
རུང་། འདུས་བྱས་ཡོད་པ། དངོས་པོ་མི་རྟག་པ་རྣམས་རིམ་པ་བཞིན་མ་ཁྱབ་པའི་
སྐྱོན་དུ་བཞག་ནས་སྒྲུབ་བྱེད་གཏོང་ཚུལ་ཤེས་པར་བྱའོ། ཡང་ཁ་ཅིག ཤེས་བྱ་ཡིན་
ན།ཡིན་པ་སྲིད་པའི་ཤེས་བྱ་ཡིན་པས་ཁྱབ་ཟེར་ན། (ཡིན་པ་སྲིད་པའི་ཤེས་བྱ་
ཞེས་པ་ནི་ཡིན་པ་འཇོག་རྒྱུ་ཡོད་པའི་ཡོད་པ་ཞིག་ལ་ཟེར།)རྟགས་དངོས་གཉིས་
ཆོས་ཅན། ཡིན་པ་སྲིད་པའི་ཤེས་བྱ་ཡིན་པར་ཐལ། ཤེས་བྱ་ཡིན་པའི་ཕྱིར། མ་གྲུབ་
ན། རྟག་དངོས་གཉིས་ཆོས་ཅན། ཤེས་བྱ་ཡིན་པར་ཐལ། ཤེས་པར་བྱ་བའི་ཆོས་
ཡིན་པའི་ཕྱིར་ཏེ། རྟོགས་པར་བྱ་བའི་ཡོད་པ་ཡིན་པའི་ཕྱིར། རྩ་བར་འདོད་ན།
རྟག་དངོས་གཉིས་ཆོས་ཅན། ཡིན་པ་སྲིད་པའི་ཤེས་བྱ་མ་ཡིན་པར་ཐལ། ཡིན་པ་
མི་སྲིད་པའི་ཤེས་བྱ་ཡིན་པའི་ཕྱིར། མ་གྲུབ་ན། རྟག་དངོས་གཉིས་ཆོས་ཅན། ཡིན་
པ་མི་སྲིད་པའི་ཤེས་བྱ་ཡིན་པར་ཐལ། ཁྱོད་ཤེས་བྱ་གང་ཞིག ཁྱོད་ཀྱི་ཡིན་པ་མེད་
པའི་ཕྱིར། དང་པོ་བསྒྲུབས་ཟིན། གཉིས་པ་མ་གྲུབ་ན། རྟག་དངོས་གཉིས་ཡིན་པ་
51



མི་སྲིད་པའི་ཤེས་བྱ་ཡིན་པར་ཐལ། རྟག་པ་ཡང་ཡིན་དངོས་པོ་ཡང་ཡིན་པའི་
གཞི་མཐུན་པ་མེད་པའི་ཕྱིར། དེར་ཐལ། རྟག་པ་དང་དངོས་པོ་གཉིས་འགལ་བ་
ཡིན་པའི་ཕྱིར། ཡང་ཁ་ཅིག ཤེས་བྱ་ཡིན་ན། ཡིན་པ་མི་སྲིད་པའི་ཤེས་བྱ་ཡིན་པས་
ཁྱབ་ཟེར་ན།(ཡིན་པ་མི་སྲིད་པའི་ཤེས་བྱ་ཞེས་པ་ནི་ཡིན་པ་འཇོག་རྒྱུ་མེད་པའི་་་
ཡོད་པ་ཞིག་ལ་ཟེར།)དངོས་པོ་ཆོས་ཅན། ཡིན་པ་མི་སྲིད་པའི་ཤེས་བྱ་ཡིན་པར་
ཐལ། ཤེས་བྱ་ཡིན་པའི་ཕྱིར། མ་གྲུབ་ན། དངོས་པོ་ཆོས་ཅན། ཤེས་བྱ་ཡིན་པར་ །
ཐལ། ཡོད་པ་ཡིན་པའི་ཕྱིར། རྩ་པར་འདོད་ན། དངོས་པོ་ཆོས་ཅན། ཡིན་པ་མི་
སྲིད་པའི་ཤེས་བྱ་མ་ཡིན་པར་ཐལ། ཡིན་པ་སྲིད་པའི་ཤེས་བྱ་ཡིན་པའི་ཕྱིར།
དངོས་པོ་ཆོས་ཅན། ཡིན་པ་སྲིད་པའི་ཤེས་བྱ་ཡིན་པར་ཐལ། ཁྱོད་ཤེས་བྱ་ཡིན་པ་
གང་ཞིག ཁྱོད་ཀྱི་ཡིན་པ་སྲིད་པའི་ཕྱིར། རྟགས་དང་པོ་བསྒྲུབས་ཟིན། གཉིས་པ་
མ་གྲུབ་ན།(གཉིས་པ་མ་གྲུབ་ན་ཟེར་བ། དངོས་པོའི་ཡིན་པ་སྲིད་པ་རྟགས་མ་
གྲུབ་ན་ཟེར་བ་ཡིན་ནོ།)དེ་ཆོས་ཅན། ཁྱོད་ཀྱི་ཡིན་པ་སྲིད་པར་ཐལ། ཁྱོད་ཡིན་པ་
ཡོད་པའི་ཕྱིར། མ་གྲུབ་ན། དེ་ཆོས་ཅན། ཁྱོད་ཡིན་པ་ཡོད་པར་ཐལ། གསེར་བུམ་
དེ་ཁྱོད་ཡིན་པ་ཡིན་པའི་ཕྱིར། མ་གྲུབ་ན། གསེར་བུམ་ཆོས་ཅན། ཁྱོད་དངོས་པོ་
ཡིན་པ་ཡིན་པར་ཐལ། ཁྱོད་དངོས་པོ་ཡིན་པའི་ཕྱིར།(ཁྱབ་སྐོར་འདིའི་བསྒྲུབ་བྱ་
མཐར་ཐུག་ནི་ཤེས་བྱ་ཡིན་ན་ཡིན་པ་མི་སྲིད་པའི་ཤེས་བྱ་ཡིན་པས་ཁྱབ་པ་མེད་
པ་དེ་ཡིན་ལ་སྐབས་བབ་དངོས་པོ་དེ་ཉིད་དཔེའི་ཚུལ་དུ་ཡིན་པ་མི་སྲིད་པའི་་་་་
ཤེས་བྱ་མ་ཡིན་ཡང་ཤེས་བྱ་ཡིན་པར་བསྒྲུབས་པའི་དོན་གྱིས་ཤེས་བྱ་ལ་ཡིན་པ་
མི་སྲིད་པའི་ཤེས་བྱས་ཁྱབ་པར་འདོད་པའི་ལོག་རྟོག་སེལ་བ་ཡིན་ནོ།) ཁ་ཅིག་ན་
རེ། རྟག་པ་ཡིན་ན། རེས་འགའ་བའི་རྟག་པ་ཡིན་པས་ཁྱབ་ཟེར་ན། འདུས་མ་བྱས་
52



ཀྱི་ནམ་མཁའ་ཆོས་ཅན། རེས་འགའ་བའི་རྟག་པ་ཡིན་པར་ཐལ། རྟག་པ་ཡིན་
པའི་ཕྱིར། ཁྱབ་པ་ཁས། མ་གྲུབ་ན། འདུས་མ་བྱས་ཀྱི་ནམ་མཁའ་ཆོས་ཅན། རྟག་
པ་ཡིན་པར་ཐལ། མི་འཇིག་པའི་ཆོས་ཡིན་པའི་ཕྱིར། མ་གྲུབ་ན། དེ་ཆོས་ཅན། མི་
འཇིག་པའི་ཆོས་ཡིན་པར་ཐལ། དུས་དང་རྣམ་པ་ཀུན་ཏུ་ཁྱོད་མེད་པའི་གནས་
སྐབས་འཇོག་རྒྱུ་མེད་པའི་ཕྱིར། རྩ་བར་འདོད་ན། འདུས་མ་བྱས་ཀྱི་ནམ་མཁའ་
ཆོས་ཅན། རེས་འགའ་བའི་རྟག་པ་མ་ཡིན་པར་ཐལ། རྣམ་པ་ཐམས་ཅད་པའི་
རྟག་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། རྣམ་པ་ཐམས་ཅད་པའི་རྟག་པ་
ཡིན་པར་ཐལ། དུས་དང་རྣམ་པ་ཐམས་ཅད་དུ་ཡོད་པའི་རྟག་པ་ཡིན་པའི་ཕྱིར།།
ཡང་ཁ་ཅིག རྟག་པ་ཡིན་ན། རྣམ་པ་ཐམས་ཅད་པའི་རྟག་པ་ཡིན་པས་ཁྱབ་ཟེར་
ན། བུམ་པའི་ལྡོག་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། བུམ་པ་ཆོས་ཅན།
ཁྱོད་ཀྱི་ལྡོག་པ་རྟག་པ་ཡིན་པར་ཐལ། ཁྱོད་གཞི་གྲུབ་པའི་ཕྱིར། རྩ་བར་འདོད་ན།
བུམ་པའི་ལྡོག་པ་ཆོས་ཅན། རྣམ་པ་ཐམས་ཅད་པའི་རྟག་པ་མ་ཡིན་པར་ཐལ།
རེས་འགའ་བའི་རྟག་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། རེས་
འགའ་ཡོད་ལ་རེས་འགའ་མེད་པའི་རྟག་པ་ཡིན་པའི་ཕྱིར། དེར་ཐལ། རྟག་པ་
གང་ཞིག རེས་འགའ་ཁྱོད་མེད་པའི་ཕྱིར། རྟགས་དང་པོ་སླ། གཉིས་པ་མ་གྲུབ་ན།
བུམ་པའི་ལྡོག་པ་ཆོས་ཅན། རེས་འགའ་ཁྱོད་མེད་པར་ཐལ། བུམ་པ་མེད་པའི་ས་
ཕྱོགས་སུ་ཁྱོད་མེད་པའི་ཕྱིར། ཁ་ཅིག གཞི་གྲུབ་ན། ཀུན་བཏགས་ཡིན་པས་ཁྱབ་
ཟེར་ན། མ་དག་པའི་སྣོད་ཀྱི་འཇིག་རྟེན་ཆོས་ཅན། དེར་ཐལ། དེའི་ཕྱིར། ཁྱབ་པ་
ཁས། མ་གྲུབ་ན། དེ་ཆོས་ཅན། དེར་ཐལ། འདུས་བྱས་ཡིན་པའི་ཕྱིར། དེར་ཐལ།
འབྲས་བུ་ཡིན་པའི་ཕྱིར། དེར་ཐལ། རང་རྒྱུ་ལས་ཉོན་གྱི་འབྲས་བུ་ཡིན་པའི་ཕྱིར།
53



རྩ་བར་འདོད་ན། མ་དག་པའི་སྣོད་ཀྱི་འཇིག་རྟེན་ཆོས་ཅན། ཀུན་བཏགས་མ་
ཡིན་པར་ཐལ། གཞན་དབང་ཡིན་པའི་ཕྱིར། མ་གྲུབ་ན། དེ་ཆོས་ཅན། གཞན་
དབང་ཡིན་པར་ཐལ། མ་དག་པའི་གཞན་དབང་ཡིན་པའི་ཕྱིར། དེར་ཐལ། མ་
དག་པའི་སྣོད་བཅུད་གང་རུང་ཡིན་པའི་ཕྱིར་ཏེ། མ་དག་པའི་སྣོད་ཡིན་པའི་ཕྱིར།
ཁ་ཅིག གཞི་གྲུབ་ན། གཞན་དབང་ཡིན་པས་ཁྱབ་ཟེར་ན། སྟོང་ཉིད་ཆོས་ཅན།
དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཆོས་ཉིད་ཡིན་པའི་ཕྱིར་
ཏེ། སྟོང་ཉིད་ཡིན་པའི་ཕྱིར། རྩ་བར་འདོད་ན། སྟོང་ཉིད་ཆོས་ཅན། གཞན་དབང་
མ་ཡིན་པར་ཐལ། ཡོངས་གྲུབ་ཡིན་པའི་ཕྱིར། མ་གྲུབ་ན། དེ་ཆོས་ཅན། ཡོངས་གྲུབ་
ཡིན་པར་ཐལ། འགྱུར་མེད་ཡོངས་གྲུབ་ཡིན་པའི་ཕྱིར། དེར་ཐལ། ཆོས་ཉིད་ཡིན་
པའི་ཕྱིར། ཁ་ཅིག གཞི་གྲུབ་ན། ཡོངས་གྲུབ་ཡིན་པས་ཁྱབ་ཟེར་ན། གཟུགས་
གཟུགས་ཞེས་བརྗོད་པའི་སྒྲ་འཇུག་པའི་འཇུག་གཞི་ཡིན་པ་ཆོས་ཅན། ཡོངས་
གྲུབ་ཡིན་པར་ཐལ། གཞི་གྲུབ་པའི་ཕྱིར། འདོད་ན། དེ་ཆོས་ཅན། ཡོངས་གྲུབ་མ་
ཡིན་པར་ཐལ། ཀུན་བཏགས་ཡིན་པའི་ཕྱིར། མ་གྲུབ་ན། དེ་ཆོས་ཅན། ཀུན་
བཏགས་ཡིན་པར་ཐལ། རྣམ་གྲངས་པའི་ཀུན་བཏགས་ཡིན་པའི་ཕྱིར། དེར་ཐལ།
ཡོད་པའི་ཀུན་བཏགས་ཡིན་པའི་ཕྱིར། མ་གྲུབ་ན། གཟུགས་ཆོས་ཅན། ཁྱོད་ཁྱོད་
ཅེས་པའི་སྒྲ་འཇུག་པའི་འཇུག་གཞི་ཡིན་པ་ཡོད་པའི་ཀུན་བཏགས་ཡིན་པར་་་་་
ཐལ། ཁྱོད་ཡོད་པ་ཡིན་པའི་ཕྱིར།(རྩོད་སྐོར་འདིའི་ཕྱོགས་སྔ་ནི་གཞི་གྲུབ་ན་
ཡོངས་གྲུབ་ཡིན་པས་ཁྱབ་པར་འདོད་པའི་གང་ཟག་ཕྱི་རྒོལ་བ་དེ་ཡིན་ལ། ་་་་་་་
གཟུགས་གཟུགས་ཞེས་པའི་སྒྲ་འཇུག་པའི་འཇུག་གཞི་ཡིན་པ་ཆོས་ཅན། ཡོངས་
གྲུབ་ཡིན་པར་ཐལ། གཞི་གྲུབ་པའི་ཕྱིར། ཞེས་པའི་ཐལ་འགྱུར་ནི་ཕ་རོལ་པོ་ལ་
54



ཤུགས་ལ་མི་འདོད་པའི་ཐལ་པ་འཕངས་པ་ཡིན་ནོ།།)
2. རང་ལུགས་རྒྱུ་མཚན་དུ་འགོད་པ་ལ། ཤེས་བྱ། གཞལ་བྱ། ཡོད་པ། གཞི་
གྲུབ། ཆོས་རྣམས་དོན་གཅིག་མིང་གི་རྣམ་གྲངས་ཡིན་ལ། ཤེས་བྱ་ཞེས་པ་ནི་ཤེས་
པར་བྱ་བའི་གཞིའམ་གནས་སྟེ། བློའི་ཡུལ་དུ་བྱ་རུང་པ་ལ་ཟེར། གཞལ་བྱ་ཞེས་པ་
ནི། ཚད་མས་རྟོགས་པར་བྱ་བའམ། ཚད་མས་གཞལ་བར་བྱ་བ་ལ་ཟེར། ཡོད་པ་
ཞེས་པ་ནི། ཚད་མས་དམིགས་པའམ་ཚད་མས་དམིགས་བྱ་ལ་ཟེར། གཞི་གྲུབ་ཅེས་
པ་ནི། ཚད་མས་གྲུབ་པའམ་ཚད་མས་ཡུལ་དུ་གྲུབ་པ་ལ་ཟེར། ཆོས་ཞེས་པ་ནི། །
རང་གི་ངོ་བོ་དང་ལྡན་པ་སྟེ་རང་གི་ངོ་བོ་འཇིག་རྒྱུ་ཡོད་པའི་ཡོད་པ་ལ་ཟེར། ་་་་་
འདི་དག་ལ་དབྱེ་ན། རྟག་མི་རྟག་གཉིས་སུ་དབྱེ་བ། དངོས་པོ་དང་དངོས་མེད་
གཉིས་སུ་དབྱེ་བ། འདུས་བྱས་དང་འདུས་མ་བྱས་གཉིས་སུ་དབྱེ་བ། རང་མཚན་
དང་སྤྱི་མཚན་གཉིས་སུ་དབྱེ་བ། བདེན་པ་གཉིས་སུ་དབྱེ་བ། མངོན་ལྐོག་གཉིས་
སུ་དབྱེ་བ། ཀུན་བཏགས་དང་གཞན་དབང་ཡོངས་གྲུབ་གསུམ་དུ་དབྱེ་བའོ། དེ་
རྣམས་ཀྱི་ནང་ནས་དོན་གཅིག་པ་རྣམས་སོ་སོར་དགར་ན། མི་རྟག་པ། དངོས་པོ།
འདུས་བྱས། རང་མཚན། དོན་དམ་བདེན་པ། མངོན་གྱུར། གཞན་དབང་རྣམས་
དོན་གཅིག་ཡིན་ལ། རྟག་པ། དངོས་མེད་ཀྱི་ཆོས། འདུས་མ་བྱས་ཀྱི་ཆོས། སྤྱི་མཚན།
ཀུན་རྫོབ་བདེན་པ། མངོན་གྱུར་མ་ཡིན་པའི་ཆོས། ཀུན་བཏགས་དང་ཡོངས་གྲུབ་
གང་རུང་གིས་བསྡུས་པའི་ཆོས་རྣམས་དོན་གཅིག དེ་རྣམས་རེ་རེའི་ངོ་བོ་དང་
མཚན་གཞི་ངོས་བཟུང་ཙམ་བྱས་ན། མི་རྟག་པ་ཞེས་པ་ནི། སྐད་ཅིག་སྐད་ཅིག་ལ་
འཇིག་པའི་ངང་ཚུལ་ཅན་ནམ་སྐད་ཅིག་མ་ལ་ཟེར། དཔེར་ན། བུམ་པ་ཀ་བ་ཙོག་
ཙེ་སོགས་དངོས་པོ་ཐམས་ཅད་དོ། དངོས་པོ་ཞེས་པ་ནི། དངོས་སུ་སྐྱེ་བོ་རྣམས་
དད



ཀྱིས་ལོངས་སྤྱད་བྱར་གྲུབ་པའི་འདུས་བྱས་ཞིག་ལ་ཟེར། དཔེར་ན། ལོངས་སྤྱད་
བྱའི་དཀར་ཡོལ་དང་དེའི་ནང་གི་ཟ་མ་ལྟ་བུ་སོགས་འདུས་བྱས་ཐམས་ཅད་དོ།་་་
རང་མཚན་ཞེས་པ་ནི། དགག་བྱ་བཅད་པ་དང་དོན་སྤྱི་བརྒྱུད་པ་སོགས་ལ་མ་
བལྟོས་པར་མངོན་སུམ་ཚད་མའི་ངོ་བོར་འཆར་རྒྱུ་ཡོད་པའམ་སྒྲ་རྟོག་གིས་་་་་་་
བཏགས་པ་ཙམ་མ་ཡིན་པར་རང་གི་མཚན་ཉིད་ཀྱིས་གྲུབ་པའི་ཆོས་ཞིག་ལ་ཟེར།
དཔེར་ན། གཟུགས་ཤེས་ལྡན་མིན་འདུ་བྱེད་སོགས་སྒྲ་རྟོག་གིས་བཏགས་པ་ཙམ་
མ་ཡིན་པའི་དངོས་པོ་རྣམས་དེ་ཡིན་པའི་ཕྱིར། དོན་དམ་བདེན་པ་ཞེས་པ་ནི།
དོན་དམ་པར་དོན་བྱེད་ནུས་པ་བདེན་པས་ངོ་བོ་ཅན་ཞིག་ལ་ཟེར། དཔེར་ན། སྨྱུ་
གུ་དང་སྣག་ཚ་སོགས་འདུས་བྱས་ཐམས་ཅད་དོ། མངོན་གྱུར་ཞེས་པ་ནི། མངོན་
སུམ་ཚད་མས་དངོས་སུ་རྟོགས་པར་བྱ་བ་ལ་ཟེར། དེ་དང་འདུས་བྱས་སམ་དངོས་
པོ་མི་རྟག་པ་རྣམས་དོན་གཅིག་ཡིན་ལ། རྟག་པ་ཐམས་ཅད་མངོན་སུམ་ཚད་མས་
དངོས་སུ་རྟོགས་པར་བྱ་བ་མ་ཡིན་པའི་ཕྱིར། དངོས་པོ་རྣམས་མངོན་སུམ་ལ་སྣང་
དུ་ཡོད་རུང་། རྟག་པ་རྣམས་མངོན་སུམ་ལ་སྣང་དུ་མེད་པའི་ཕྱིར་རོ། གཞན་
དབང་ཞེས་པ་ནི། རྒྱུ་རྐྱེན་གཞན་གྱི་དབང་གིས་སྐྱེ་བའི་དངོས་པོ་ལ་ཟེར། དཔེར་
ན། ནས་སྨྱུག་དེ་རང་རྒྱུ་ས་བོན་དང་ཆུ་ལུད་སོགས་རྒྱུ་རྐྱེན་གཞན་གྱི་དབང་གིས་
སྐྱེ་བ་ལྟ་བུའོ། རྟག་པ་ཞེས་པ་ནི། རྒྱུ་རྐྱེན་གཞན་གྱིས་འཇིག་པ་མེད་པའི་ཆོས་སམ་
སྐད་ཅིག་མ་མ་ཡིན་པའི་ཆོས་ལ་ཟེར། དཔེར་ན། ཤེས་བྱ། འདུས་མ་བྱས་ཀྱི་ཆོས་
སོགས་ལྟ་བུའོ། དངོས་མེད་ཀྱི་ཆོས་ཞེས་པ་ནི། དངོས་པོར་མེད་པའི་ཡོད་པ་ལ་
ཟེར། དཔེར་ན། འདུས་མ་བྱས་ཀྱི་ནམ་མཁའ། བུམ་པའི་ཆོས་ཉིད། ཁང་བའི་ནམ་
མཁའ་སོགས་དངོས་པོར་མེད་པའི་ཡོད་པ་ཐམས་ཅད་དོ། སྤྱི་མཚན་ཞེས་པ་ནི།
56



རང་སྣང་བ་ལ་དགག་བྱ་བཅད་པ་དང་དོན་སྤྱི་བརྒྱུད་པ་སོགས་ལ་བལྟོས་དགོས་
པའམ་སྒྲ་རྟོག་གིས་བཏགས་པ་ཙམ་གྱི་རང་མཚན་མ་ཡིན་པའི་ཆོས་ལ་ཟེར། ་་་་་་
དཔེར་ན། ཀ་བ་དང་གཅིག ཡོད་པ། འདུས་མ་བྱས་ཀྱི་ཆོས་རྣམས་དེ་ཡིན་ནོ།
ཀུན་རྫོབ་བདེན་པ་ཞེས་པ་ནི། རྟོག་པས་བཏགས་པ་ཙམ་དུ་ཡོད་པའམ་གྲུབ་པ་
ལ་ཟེར། རྟོག་པས་བཏགས་ཚུལ་ནི། མངོན་སུམ་ལ་སྣང་དུ་མེད་པར་རྟོག་པས་
ཕར་བཏགས་པ་ལ་ཟེར། ཙམ་གྱི་སྒྲས་བདེན་པར་གྲུབ་པ་གཅོད་པ་ཡིན་ནོ།
དཔེར་ན། ནམ་མཁའ་ཆོས་ཅན། ཁྱོད་ལ་ཀུན་རྫོབ་བདེན་པ་ཞེས་བྱ་སྟེ། དེའི་ཚིག་
ཟུར་གྱི་ཀུན་རྫོབ་ལ་རྟོག་པ་དང་རྗོད་བྱེད་ཀྱི་སྒྲ་གཉིས་ཡོད་པ་ལས་དེའི་ངོ་བོ་་་་
ཙམ་དུ་བདེན་པས་ན་དེ་ལྟར་རོ། དེ་དང་རྟག་པ་དོན་གཅིག་པས་རི་བོང་རྭ་ལྟ་བུ་
རྟོག་པས་བཏགས་ཙམ་ཡིན་ཡང་རྟོག་པས་བཏགས་ཙམ་དུ་གྲུབ་པ་མ་ཡིན་་་་་་་
པའམ་ཆོས་མ་ཡིན་པས་ཀུན་རྫོབ་བདེན་པ་མ་ཡིན་ནོ། ཆོས་རང་རང་གི་སྟེང་གི་
ཀུན་བཏགས་རེ་འཇོག་ཚུལ་ཡོད་དེ། གཟུགས་རང་སྐྱ་ཐུབ་པའི་རྫས་ཡོད་ཀྱི་
བདག་གི་བར་གྲུབ་པ་དེ་གཟུགས་ཀྱི་ཀུན་བཏགས་ཡིན་པ་ལྟ་བུ་སྟེ། དེའི་ཚུགས་
ཀ་དང་རྣམ་པ་དབྱིབས་སོགས་ལ་བརྟེན་ནས་དེའི་གཟུགས་མཛེས་མི་མཛེས་ཀྱི་་་
ཁྱད་པར་འབྱེད་ཐུབ་པ་དང་། དེ་ལྟར་འབྱེད་ཐུབ་པའི་རྒྱུ་མཚན་ཡང་གཟུགས་
རང་གི་ཆ་ཤས་གང་དུ་གྲུབ་པ་དེའི་དབང་གིས་འཇོག་པ་ལས་དེ་དག་ལ་མ་ལྟོས་
པར་རང་ཚུགས་ཐུབ་པའི་ཚུལ་དུ་ཡོད་ན་རང་སྐྱ་ཐུབ་པའི་རྫས་སུ་ཡོད་ལ། དེ་
མིན་པར་རང་གི་ཆ་ཤས་ལ་བརྟེན་ནས་འཇོག་དགོས་པར་གྲུབ་ཚེ་རང་སྐྱ་ཐུབ་་་་
པའི་རྫས་ཡོད་དུ་མ་གྲུབ་ཟེར་དགོས་ཤིང། དེ་ལྟར་མ་གྲུབ་པ་ནི་ཡོངས་གྲུབ་དང་།
དེ་ལྟར་རྫས་ཡོད་ཀྱི་བདག་གི་བར་གྲུབ་པ་དེ་གཟུགས་ཀྱི་ཀུན་བཏགས་ལ་འཇོག
57



།
བདག་དང་བདག་གི་བར་གྲུབ་ཚུལ་ལ་ཁྱད་པར་ཕྱེས་ནས་རྣམ་མཁྱེན་རང་སྐྱ་་་་
ཐུབ་པའི་རྫས་ཡོད་ཀྱི་བདག་གི་བར་མ་གྲུབ་པ་དེ་རྣམ་མཁྱེན་གྱི་ཀུན་བཏགས་་་་
ཡིན་པའི་བར་ཆོས་ཐམས་ཅད་ལ་རིགས་འདྲ། ཆོས་རང་རང་གི་སྟེང་གི་ཡོངས་
གྲུབ་རེ་འཇོག་ཚུལ་ཡོད་དེ། རྣམ་མ། རྟེན་གང་ཟག་གི་བདག་ཏུ་མ་གྲུབ་པ་དེ་རྣམ་
མཁྱེན་གྱི་སྟེང་གི་ཡོངས་གྲུབ་ཡིན་པ་བཞིན་དུ་ཆོས་ཐམས་ཅད་ལ་རིགས་འདྲ་་་་་
བའི་ཕྱིར།།
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ། སྤྱིར་ཡོད་པ་དེ་
རྟག་དངོས་གཉིས་ཀྱི་ནང་ནས་རྟག་པར་ཁས་ལེན་དགོས་ལ། དེ་མཚུངས་སུ་དེ་
དང་དོན་གཅིག་པའི་ཤེས་བྱ། གཞི་གྲུབ། ཆོས་རྣམས་ཀྱང་རྟག་པར་ཁས་ལེན་
དགོས་སོ། རྟག་དངོས་གཉིས་རྟག་པ་དང་། རྟག་དངོས་གཉིས་ཡིན་ན་གང་དྲན་
དྲན་ཡིན་པས་ཁྱབ་ཅེས་ཁས་ལེན་དགོས་སོ། གཞི་གྲུབ་ན། ཁྱོད་ཡོད་པ་རྟག་པ་
ཡིན་པས་ཁྱབ་སྟེ། བུམ་པ་ཡོད་པ་རྟག་པ་ཡིན་པ་གང་ཞིག་མཚུངས་པའི་ཕྱིར།
རྟག་དངོས་གང་རུང་རྟག་པ་ཡིན། རྟག་དངོས་གང་རུང་ཡིན་ན་རྟག་པ་ཡིན་པས་
མ་ཁྱབ་པ་དང་། བདེན་གཉིས་གང་རུང་རྟག་པ་ཡིན། བདེན་གཉིས་གང་རུང་
ཡིན་ན་རྟག་པ་ཡིན་པས་མ་ཁྱབ་པ་དང༌། ཡོད་མེད་གང་རུང་རྟག་པ་ཡིན། ཡོད་ །
མེད་གང་རུང་ཡིན་ན་རྟག་པ་ཡིན་པས་མ་ཁྱབ་པ་དང་། དངོས་དངོས་མེད་གང་
རུང་རྟག་པ་ཡིན། དངོས་པོ་དངོས་མེད་གང་རུང་ཡིན་ན། རྟག་པ་ཡིན་པས་མ་
ཁྱབ་པ་སོགས་ཀུན་ལ་རིགས་སྒྲེས་སྦྱོར་བར་བྱའོ།།
4. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། གཞི་གྲུབ་པ་ཡིན་ན།
ཚད་མས་གྲུབ་པ་ཡིན་པས་ཁྱབ་པར་ཐལ། ཚད་མས་གྲུབ་པ་གཞི་གྲུབ་ཀྱི་མཚན་
58



ཉིད་ཡིན་པའི་ཕྱིར། འདོད་ན། གང་ཟག་གི་བདག་ཆོས་ཅན། ཚད་མས་གྲུབ་པ་
ཡིན་པར་ཐལ། གཞི་གྲུབ་པའི་ཕྱིར། མ་གྲུབ་ན། གང་ཟག་གི་བདག་ཆོས་ཅན། གཞི་
གྲུབ་པར་ཐལ། གཞི་ཚད་མས་གྲུབ་པ་ཡིན་པའི་ཕྱིར། མ་ཁྱབ་ན་ཁྱབ་པ་ཡོད་པར་
ཐལ། གཞི་གྲུབ་པ་ཞེས་པའི་སྐབས་ཀྱི་གཞི་དང་། གཞི་ཚད་མས་གྲུབ་པ་ཞེས་པའི་
སྐབས་ཀྱི་གཞི་གཉིས་གྲུབ་ཁྱབ་མཉམ་དང་མ་གྲུབ་ཁྱབ་མཉམ་ཡིན་པའི་ཕྱིར། ་་་་
དེར་ཐལ། གཞི་གྲུབ་པ་ཞེས་བའི་སྐབས་ཀྱི་གཞི་དང་གཞི་ཚད་མས་གྲུབ་པ་ཞེས་
པའི་སྐབས་ཀྱི་གཞི་གཉིས་དོན་གཅིག་མིང་གི་རྣམ་གྲངས་ཡིན་པའི་ཕྱིར། ཞེས་
རིགས་པ་ཞིབ་མོའི་ལམ་གྱིས་བསྒྲུབས་ན། འཛིན་མཚམས་དཀའ་བར་སྣང་ཡང་
གཞི་གྲུབ་ཅེས་པ་དང་གཞི་ཚད་མས་གྲུབ་པ་ཞེས་པ་གཉིས་ཀྱི་སྤྱི་རང་ལྡོག་ནས་
གོ་རྒྱུ་མི་འདྲ་བར་སེམས་ཏེ། དོན་དམ་བདེན་པ་ཡིན་ཞེས་པ་དང་། དོན་དམ་
བདེན་པར་གྲུབ་པ་ཡིན་ཞེས་པ་གཉིས་གོ་ཚུལ་མི་འདྲ་བ་དེ་བཞིན་གཞི་གྲུབ་ཅེས་
པའི་སྐབས་ཀྱི་གཞི་དེ་སྤྱིར་སོང་བ་ཡིན་ལ། གཞི་ཚད་མས་གྲུབ་ཅེས་པའི་སྐབས་
ཀྱི་གཞི་དེ་ཉིད་བྱེ་བྲག་འདིའི་རྩོད་གཞིར་སོང་བས་གཞི་ཚད་མས་གྲུབ་པ་ཡིན་ན།
གཞི་གྲུབ་པས་མ་ཁྱབ་ཅེས་ཁྱབ་མཐའ་འདིའི་རྩོད་པ་སྤོང་བར་བྱས་ན་འགྲིག་་་་་
པར་བསམ། དེ་བཞིན། གང་ཟག་གི་བདག་ཆོས་ཅན། གཞི་གྲུབ་པར་ཐལ། གཞི་
ལམ་འབྲས་གསུམ་པོ་གྲུབ་པའི་ཕྱིར་ན། མ་ཁྱབ་པ་དང་། དེ་ཆོས་ཅན། གཞི་གྲུབ་
པར་ཐལ། གཞི་ཡོད་པའི་ཕྱིར་ན། མ་ཁྱབ་ཅེས་སོགས་རྩོད་པ་སྤོང་ཚུལ་གོང་ལྟར་
རིགས་འདྲའོ། ཡང་ཁོ་ན་རེ། རང་གི་ངོ་བོ་དང་ལྡན་པ་ཆོས་ཀྱི་མཚན་ཉིད་མ་ཡིན་
པར་ཐལ། ཆོས་ཡིན་ན། རང་གི་ངོ་བོ་དང་ལྡན་པ་ཡིན་པས་ཁྱབ་པ་མེད་པའི་ཕྱིར།
དེར་ཐལ། ཆོས་ཡིན་ན། ཁྱོད་ཀྱི་མཚན་ཉིད་ཡོད་པས་མ་ཁྱབ་པའི་ཕྱིར་ན་མ་ཁྱབ།
59



མ་གྲུབ་ན། དོན་བྱེད་ནུས་པ་ཆོས་ཅན། ཁྱོད་ཀྱི་མཚན་ཉིད་ཡོད་པར་ཐལ། ཁྱོད་
ཆོས་ཡིན་པའི་ཕྱིར། དེར་ཐལ། གཞི་གྲུབ་པའི་ཕྱིར། འདོད་ཟེར་ན། དེ་ཆོས་ཅན།
ཁྱོད་ཀྱི་མཚན་ཉིད་མེད་པར་ཐལ། ཁྱོད་མཚན་ཉིད་ཡིན་པའི་ཕྱིར། གོང་གི་མ་
ཁྱབ་མཚམས་ཀྱི་རྟགས་གྲུབ་སྟེ།( གོང་གི་མ་ཁྱབ་མཚམས་ནི། ཆོས་ཡིན་ན། རང་གི་
མཚན་ཉིད་དང་ལྡན་པ་ཡིན་པས་མ་ཁྱབ་པའི་ཕྱིར་ཟེར་བ་དེ་ཡིན།)ཆོས་ཡིན་ན།
རང་གི་མཚན་ཉིད་དང་ལྡན་པས་ཁྱབ་པའི་ཕྱིར། དེར་ཐལ། རང་གི་མཚན་ཉིད་
འཛིན་པའི་དོན་གྱིས་ཆོས་སུ་འཇོག་པའི་ཕྱིར།(ཁྱབ་སྐོར་འདིའི་རྩོད་པ་སྤོང་ཚུལ་
ནི། ཆོས་ཡིན་ན། རང་གི་མཚན་ཉིད་དང་ལྡན་པས་མ་ཁྱབ་པར་ཐལ། ཆོས་ཡིན་ན།
ཁྱོད་ཀྱི་མཚན་ཉིད་ཡོད་པས་མ ཁྱབ་པའི་ཕྱིར་ན། མ་ཁྱབ་ཅེས་པའི་ལན་འདིས་
སྤངས་པ་ཡིན་ཏེ། ཆོས་ཡིན་ན། ཁྱོད་ཀྱི་མཚན་ཉིད་ཡོད་པས་མ་ཁྱབ་ཀྱང་། ཆོས་
ཡིན་ན། རང་གི་མཚན་ཉིད་དང་ལྡན་པས་ཁྱབ་པའི་ཕྱིར་རོ། དང་པོ་གྲུབ་སྟེ། དོན་
བྱེད་ནུས་པ་ལྟ་བུའི་མཚན་ཉིད་མེད་པའི་ཕྱིར། གཉིས་པ་གྲུབ་སྟེ། རང་གི་ངོ་བོ་
དང་ལྡན་པའམ་རང་གི་མཚན་ཉིད་འཛིན་པའི་དོན་གྱིས་ཆོས་སུ་འཇོག་དགོས་
པ་སོགས་རྟགས་གསལ་གྱི་རིགས་པ་ཞིབ་མོའི་ལམ་གྱིས་གཞུང་ཆེན་མོའི་དོགས་་་་
གནས་སྤོངས་པར་བྱེད་ལ་རང་གི་རིགས་པའི་འཕྲུལ་འདེགས་སུའང་འགྱུར་བ་་་་
ལེགས་སོ། ཁོ་ན་རེ། རྒྱུ་རྐྱེན་གཞན་གྱིས་འཇིག་པ་མེད་པའི་ཆོས་སམ། སྐད་ཅིག་མ་
མ་ཡིན་པའི་ཆོས་རྟག་པའི་མཚན་ཉིད་མ་ཡིན་ཏེ། དཔལ་ཆོས་ཀྱི་གྲགས་པའི་ཚད་
མ་རྣམ་འགྲེལ་དང་འགལ་བའི་ཕྱིར། དེར་ཐལ། རྣམ་འགྲེལ་ལས་མི་འཇིག་པ་རྟག་
པའི་མཚན་ཉིད་དུ་བཤད་པའི་ཕྱིར། དེར་ཐལ། དེ་ཉིད་ལས། གང་གི་རང་བཞིན་
འཇིག་མེད་པ། དེ་ལ་མཁས་རྣམས་རྟག་ཅེས་བརྗོད། ཞེས་གསུངས་པའི་ཕྱིར་ན། །
60



མ་ཁྱབ་སྟེ། འཇིག་པ་མེད་པའི་ཆོས་རྣམས་རྟག་པ་ཡིན་པ་ལུང་དེའི་དོན་ཡིན་
པའི་ཕྱིར། ཁྱོད་ཀྱིས་འདོད་པ་ལྟར་གྱི་མི་འཇིག་པ་རྟག་པའི་མཚན་ཉིད་ཡིན་ན།
རི་བོང་རྭ་རྟག་པ་ཡིན་པར་འགྱུར་ཏེ་མི་འཇིག་པའི་ཕྱིར། འདིའི་རྩོད་པ་ཅི་ལྟར་
སྤོང་ཞེ་ན། ལུང་དེ་ཉིད་ཀྱི་དོན་གསལ་པོར་བཀྲལ་ནས་འཇིག་པ་མེད་པ་ལ་རྟག་
པས་ཁྱབ་པ་མེད་པར་བསྒྲུབས་པས་འདིའི་སྐབས་ཀྱི་འཇིག་པ་མེད་པ་རྟག་པའི་
མཚན་ཉིད་དུ་འཛིན་པའི་དོགས་པ་སེལ་བའམ་རྩོད་པ་སྤངས་པ་ཡིན་ནོ།།
(གསུམ་པ།) ཡུལ་དང་ཡུལ་ཅན་གྱི་རྣམ་གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཕ་རོལ་པོ་ཁ་ཅིག ཡུལ་རིག་པར་བྱ་
བའམ་ཡུལ་རྟོགས་པར་བྱ་བ་བློའི་མཚན་ཉིད་དམ་མཚོན་བྱེད་དེ་ཤེས་བྱེད་ཡིན་
ཟེར་བ་ལ། གནོད་པ་འདི་འབྱུང་སྟེ། སྐྱེས་བུ་ཆོས་ཅན། བློ་ཡིན་པར་ཐལ། ཡུལ་
རིག་པར་བྱ་བ་ཡིན་པའི་ཕྱིར། མ་གྲུབ་ན། ཡུལ་ཆོས་ཅན། སྐྱེས་བུས་ཁྱོད་རིག་པར་
བྱ་བ་ཡིན་པར་ཐལ། སྐྱེས་བུས་ཁྱོད་ཤེས་པར་བྱ་བ་ཡིན་པའི་ཕྱིར། མ་གྲུབ་ན།
ཡུལ་ཆོས་ཅན། སྐྱེས་བུས་ཁྱོད་ཤེས་པར་བྱ་བ་ཡིན་པར་ཐལ། སྐྱེས་བུས་ཁྱོད་
རྟོགས་བྱ་ཡིན་པའི་ཕྱིར། མ་གྲུབ་ན། སྐྱེས་བུས་ཡུལ་རྟོགས་བྱ་ཡིན་པར་ཐལ། སྐྱེས་
བུས་ཡུལ་རྟོགས་པ་ཡོད་པའི་ཕྱིར། རྟགས་རྣམས་སླ། རྩ་བར་འདོད་ན། སྐྱེས་བུ་
ཆོས་ཅན། བློ་མ་ཡིན་པར་ཐལ། ཤེས་པ་མ་ཡིན་པའི་ཕྱིར། མ་གྲུབ་ན། སྐྱེས་བུ་ཆོས་
ཅན། ཤེས་པ་མ་ཡིན་པར་ཐལ། ལྡན་མིན་འདུ་བྱེད་ཡིན་པའི་ཕྱིར། མ་གྲུབ་ན།
སྐྱེས་བུ་ཆོས་ཅན། ལྡན་མིན་འདུ་བྱེད་ཡིན་པར་ཐལ། སྲོག་ལྡན་འདུ་བྱེད་ཡིན་
པའི་ཕྱིར། མ་གྲུབ་ན། སྐྱེས་བུ་ཆོས་ཅན། སྲོག་ལྡན་འདུ་བྱེད་ཡིན་པར་ཐལ། གང་



ཟག་ཡིན་པའི་ཕྱིར།(རྒྱུ་མཚན་ཙམ་བརྗོད་ན། ཡུལ་དེ་ཉིད་ཤེས་བྱའམ་རྟོགས་བྱ་
ཡིན་པས་སྐྱེས་བུས་ཚད་མ་གཉིས་པོ་གང་རུང་གིས་ཤེས་བྱའམ་རྟོགས་བྱར་སོང་
བ་ཡིན་ལ་དེར་བརྟེན་ཡུལ་དེ་སྐྱེས་བུས་རིག་པར་བྱ་བ་ཡིན་ངེང་དགོས་པ་དོན་
དུ་སྣང་བས་ཡུལ་རིག་པར་བྱ་བ་ལ་བློས་ཁྱབ་པ་མེད་པ་ཡིན་ནོ།)ཁ་ཅིག་ན་རེ། བློ་
གང་ཡང་རུང་བ་ཞིག་གི་ཡུལ་ཡིན་ན། ཡུལ་ཡིན་པས་ཁྱབ་ཟེར་ན། རི་བོང་རྭ་ཆོས་
ཅན། ཡུལ་ཡིན་པར་ཐལ། བློ་གང་ཡང་རུང་བ་ཞིག་གི་ཡུལ་ཡིན་པའི་ཕྱིར། མ་གྲུབ་
ན། རི་བོང་རྭ་ཆོས་ཅན། བློ་གང་ཡང་རུང་བ་ཞིག་གི་ཡུལ་ཡིན་པར་ཐལ། རི་བོང་
རྭ་འཛིན་རྟོག་པའི་བློའི་ཡུལ་ཡིན་པའི་ཕྱིར། མ་གྲུབ་ན། རི་བོང་རྭ་ཆོས་ཅན། ཁྱོད་
ཁྱོད་འཛིན་རྟོག་པའི་བློའི་ཡུལ་ཡིན་པར་ཐལ། ཁྱོད་ཁྱོད་འཛིན་རྟོག་པའི་བློའི་
ཞེན་ཡུལ་ཡིན་པའི་ཕྱིར། མ་གྲུབ་ན། རི་བོང་རྭ་ཆོས་ཅན། ཁྱོད་ཁྱོད་འཛིན་རྟོག་
པའི་བློའི་ཞེན་ཡུལ་ཡིན་པར་ཐལ། ཁྱོད་གང་ཟག་གི་བདག་མེད་ཡིན་པའི་ཕྱིར།
(གོ་སླ་བའི་ཚུལ་དུ་བཤད་ན། ཁྱོད་གང་ཟག་གི་བདག་ཏུ་མེད་པ་སྟེ། གང་ཟག་དེ་
ཉིད་རྟག་གཅིག་རང་དབང་ཅན་དང་རང་སྐྱ་ཐུབ་པའི་རྫས་ཡོད་གང་དུ་ཡང་མ་
གྲུབ་པས་གང་ཟག་གི་བདག་ཏུ་མེད་པའི་ཕྱིར་རོ། ཁྱོད་གང་ཟག་གི་བདག་མེད་
ཡིན་ན། ཁྱོད་ཁྱོད་འཛིན་རྟོག་པའི་ཞེན་ཡུལ་ཡིན་པས་ཁྱབ་པ་ནི། གང་ཟག་གི་
བདག་མེད་ཡིན་ན། ཁྱོད་འཛིན་རྟོག་པའི་སྣང་ཡུལ་ཡོད་པས་ཁྱབ་པ་བཞིན་རི་
བོང་རྭ་འཛིན་རྟོག་པའི་སྣང་ཡུལ་ཡོད་ལ་དེ་འདྲའི་ཞེན་ཡུལ་ལ་རི་བོང་རྭ་ལས་་་་ །
གཞན་འཇོག་རྒྱུ་མེད་པས་རི་བོང་རྭ་རི་བོང་རྭ་འཛིན་རྟོག་པའི་ཞེན་ཡུལ་དུ་སོང་
བ་ཡིན་ནོ།) རྩ་བར་འདོད་ན། རི་བོང་རྭ་ཆོས་ཅན། ཡུལ་མ་ཡིན་པར་ཐལ། གཞལ་
བྱ་མ་ཡིན་པའི་ཕྱིར། མ་གྲུབ་ན། རི་བོང་རྭ་ཆོས་ཅན། གཞལ་བྱ་མ་ཡིན་པར་ཐལ།
62



ཡོད་པ་མ་ཡིན་པའི་ཕྱིར། མ་ཁྱབ་ཟེར་ན།(ཡོད་པ་མ་ཡིན་ན་གཞལ་བྱ་མ་ཡིན་
པས་མ་ཁྱབ་ཟེར་ན་ཞེས་པ་ཡིན་ནོ།) ཁྱབ་པར་ཐལ། ཡུལ་དང་གཞལ་བྱ་ཡོད་པ་
རྣམས་དོན་གཅིག་ཡིན་པའི་ཕྱིར། ཁ་ཅིག ཡུལ་ཅན་ཡིན་ན། ཤེས་པ་ཡིན་པས་
ཁྱབ་ཟེར་ན། བུམ་པ་ཞེས་བརྗོད་པའི་སྒྲ་ཆོས་ཅན། ཤེས་པ་ཡིན་པར་ཐལ། ཡུལ་
ཅན་ཡིན་པའི་ཕྱིར། ཁྱབ་པ་ཁས། མ་གྲུབ་ན། བུམ་པ་ཞེས་བརྗོད་པའི་སྒྲ་ཆོས་ཅན།
ཡུལ་ཅན་ཡིན་པར་ཐལ། ཁྱོད་ཀྱི་ཡུལ་ཡོད་པའི་ཕྱིར། མ་གྲུབ་ན། བུམ་པ་ཞེས་
བརྗོད་པའི་སྒྲ་ཆོས་ཅན། ཁྱོད་ཀྱི་ཡུལ་ཡོད་པར་ཐལ། ཁྱོད་ཀྱི་བརྗོད་བྱ་ཡོད་པའི་
ཕྱིར། མ་གྲུབ་ན། བུམ་པ་ཞེས་བརྗོད་པའི་སྒྲ་ཆོས་ཅན། ཁྱོད་ཀྱི་བརྗོད་བྱ་ཡོད་པར་
ཐལ། བུམ་པ་དེ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཁྱོད་ཅེས་
བརྗོད་པའི་སྒྲའི་བརྗོད་བྱ་ཡིན་པར་ཐལ། ཁྱོད་གང་ཟག་གི་བདག་མེད་ཡིན་པའི་
ཕྱིར།(བུམ་པ་བུམ་པ་ཞེས་བརྗོད་པའི་སྒྲའི་བརྗོད་བྱ་ཡིན་པར་གྲུབ་པས་བུམ་པ་
ཞེས་བརྗོད་པའི་སྒྲའི་བརྗོད་བྱ་ཡོད་པར་སོང་ལ། དེ་འདྲའི་བརྗོད་བྱ་ཡོད་པར་
འདོད་པས་དེ་འདྲའི་སྒྲ་དེ་ཡུལ་ཅན་དུ་དོན་གྱིས་འདོད་དགོས་སོ།)རྩ་བར་་་་་་་
འདོད་ན།(རྩ་བར་འདོད་ལན་བཏབ་ན། བུམ་པ་ཞེས་བརྗོད་པའི་སྒྲ་ཤེས་པ་ཡིན་
པར་འདོད་ཅེས་པ་དེ་ཡིན།)བུམ་པ་ཞེས་བརྗོད་པའི་སྒྲ་ཆོས་ཅན། ཤེས་པ་མ་ཡིན་
པར་ཐལ། བེམ་པོ་ཡིན་པའི་ཕྱིར། མ་གྲུབ་ན། བུམ་པ་ཞེས་བརྗོད་པའི་སྒྲ་ཆོས་ཅན།
བེམ་པོ་ཡིན་པར་ཐལ། སྒྲ་ཡིན་པའི་ཕྱིར།(ཅུང་ཟད་བཀྲལ་ན། སྒྲ་དེ་ཉིད་རྣ་ཤེས་
ཀྱི་མཉན་བྱ་ཡིན་པས་སྒྲའི་སྐྱེ་མཆེད་དུ་འདོད་དགོས་ལ། དེ་ལྟར་འདོད་པས་ཕྱིའི་
གཟུགས་སུ་འདོད་དགོས། ཕྱིའི་གཟུགས་སུ་འདོད་པས་གཟུགས་སུ་དོན་གྱིས་སོང་
ལ། དེ་ལྟར་ན་བེམ་པོར་འདོད་དགོས། དེའི་རྐྱེན་གྱིས་ཤེས་པ་མ་ཡིན་པར་



བསྒྲུབས་པ་ཡིན་ནོ།) ཁ་ཅིག བུམ་འཛིན་རྟོག་པའི་གཟུང་ཡུལ་ཡིན་ན། བུམ་
འཛིན་རྟོག་པའི་ཞེན་ཡུལ་ཡིན་པས་ཁྱབ་ཟེར་ན། བུམ་འཛིན་རྟོག་པ་ལ་བུམ་པ་
མ་ཡིན་པ་ལས་ལོག་པར་སྣང་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། བུམ་འཛིན་རྟོག་པའི་སྣང་ཡུལ་ཡིན་པའི་ཕྱིར། མ་ཁྱབ་ན་
ཁྱབ་པ་ཡོད་པར་ཐལ། བུམ་འཛིན་རྟོག་པའི་སྣང་ཡུལ་དང་། བུམ་འཛིན་རྟོག་
པའི་གཟུང་ཡུལ་གཉིས་དོན་གཅིག་ཡིན་པའི་ཕྱིར། གོང་གི་མ་ཁྱབ་མཚམས་ལ་
རྟགས་མ་གྲུབ་ཟེར་ན། བུམ་པ་ཆོས་ཅན། ཁྱོད་འཛིན་རྟོག་པ་ལ་ཁྱོད་མ་ཡིན་པ་
ལས་ལོག་པར་སྣང་བ་ཁྱོད་འཛིན་རྟོག་པའི་སྣང་ཡུལ་ཡིན་པར་ཐལ། ཁྱོད་གང་
ཟག་གི་བདག་མེད་ཡིན་པའི་ཕྱིར། དེ་ཡང་བུམ་འཛིན་རྟོག་པ་ལ་བུམ་པ་མ་ཡིན་
པ་ལས་ལོག་པར་སྣང་བ་དེ་བུམ་འཛིན་རྟོག་པའི་སྣང་ཡུལ་དུ་བྱེད་ཚུལ་ནི། བུམ་
པ་མ་ཡིན་པ་ལས་ལོག་པ་དེ་བུམ་འཛིན་རྟོག་པའི་སྣང་ངོ་ན་སྣང་བ་སྟེ་སྣང་ཙམ་
གྱི་སྒོ་ནས་རིག་པར་བྱ་བ་ཡུལ་དུ་བྱས་ནས་འཕྲད་པའམ་ཞེན་པས་དེའི་སྣང་ཡུལ་
དུ་སོང་བ་ཡིན་ནོ།)རྩ་བར་འདོད་ན། བུམ་འཛིན་རྟོག་པ་ལ་བུམ་པ་མ་ཡིན་པ་
ལས་ལོག་པར་སྣང་བ་ཆོས་ཅན། བུམ་འཛིན་རྟོག་པའི་ཞེན་ཡུལ་མ་ཡིན་པར་ཐལ།
བུམ་འཛིན་རྟོག་པའི་འཛིན་སྟངས་ཀྱི་ཡུལ་མ་ཡིན་པའི་ཕྱིར། མ་གྲུབ་ན། བུམ་
འཛིན་རྟོག་པ་ལ་བུམ་པ་མ་ཡིན་པ་ལས་ལོག་པར་སྣང་བ་ཆོས་ཅན། བུམ་འཛིན་
རྟོག་པའི་འཛིན་སྟངས་ཀྱི་ཡུལ་མ་ཡིན་པར་ཐལ། བུམ་འཛིན་རྟོག་པའི་སྣང་ཡུལ་
ཡིན་པའི་ཕྱིར། ཁྱབ་སྟེ། དེ་གཉིས་འགལ་བ་ཡིན་པའི་ཕྱིར།(དེ་ཡང་བུམ་འཛིན་
རྟོག་པའི་སྣང་ཡུལ་དུ་བྱས་ནས་ཡུལ་དེ་འཁྲུལ་སའམ་འཁྲུལ་ཡུལ་ཏེ་ཞེན་སར་་་་་
སོང་བ་ཡིན་ལ་འཛིན་སྟངས་ཀྱི་ཡུལ་དུ་བྱས་ན་བུམ་འཛིན་རྟོག་པས་རང་ཡུལ་གྱི་
64



རྣམ་པ་ཇི་ལྟར་བཟུང་བ་ལྟར་གྲུབ་པའི་ཆོས་སུ་འཛིན་དགོས་ཏེ། འཛིན་སྟངས་ཀྱི་
ཡུལ་ལ་བློ་དོན་མཐུན་གྱི་རྣམ་པ་ཇི་ལྟར་བཟུང་བ་ལྟར་གྲུབ་པའི་ཡོད་པ་ཞིག་་་་
ཡིན་དགོས་པའི་ཕྱིར།) ཁ་ཅིག བློ་དེའི་ཡུལ་ཡིན་ན། བློ་དེའི་ཡུལ་བཞི་ཀ་མ་ཡིན་
པས་ཁྱབ་ཟེར་ན། གཟུགས་ཆོས་ཅན། རྣམ་མཁྱེན་གྱི་སྣང་ཡུལ། གཟུང་ཡུལ།
དམིགས་ཡུལ། འཛིན་སྟངས་ཀྱི་ཡུལ་བཞི་ཀ་མ་ཡིན་པར་ཐལ། རྣམ་མཁྱེན་གྱི་ཡུལ་
ཡིན་པའི་ཕྱིར། མ་གྲུབ་ན། གཟུགས་ཆོས་ཅན། དེར་ཐལ། རྣམ་མཁྱེན་གྱི་གཞལ་བྱ་
ཡིན་པའི་ཕྱིར།(དེ་ཡང་གཟུགས་རྣམ་མཁྱེན་གྱི་གཞལ་བྱ་དང་རྟོགས་བྱ་དམིགས་
པ་རྣམས་ཡིན་པས་གཟུགས་རྣམ་མཁྱེན་གྱི་ཡུལ་དུ་ཕ་རོལ་པས་ཀྱང་ཁས་བླངས་
པས་གཟུགས་བློའི་ཡུལ་ཡིན་པ་དོན་གྱིས་སོང་། དེའི་ཕྱིར་ཕ་རོལ་པོས་གཟུགས་
རྣམ་མཁྱེན་གྱི་ཡུལ་བཞི་ཀ་མ་ཡིན་པར་འདོད་ཅེས་མི་འདོད་བཞིན་དུ་རྩ་བར་་་་
འདོད་ལན་འདེབས་དགོས་པ་ཡིན་ནོ།)རྩ་བར་འདོད་ན། གཟུགས་ཆོས་ཅན།།
རྣམ་མཁྱེན་གྱི་སྣང་ཡུལ། གཟུང་ཡུལ། དམིགས་ཡུལ། འཛིན་སྟངས་ཀྱི་ཡུལ་བཞི་ཀ་
ཡིན་པར་ཐལ། རྣམ་མཁྱེན་གྱི་དམིགས་ཡུལ་ཡིན་པ་གང་ཞིག རྣམ་མཁྱེན་གྱི་སྣང་
ཡུལ་ཡིན། གཟུང་ཡུལ་ཡིན། འཛིན་སྟངས་ཀྱི་ཡུལ་ཡང་ཡིན་པའི་ཕྱིར། དང་པོ་མ་
གྲུབ་ན། གཟུགས་ཆོས་ཅན། རྣམ་མཁྱེན་གྱི་དམིགས་ཡུལ་ཡིན་པར་ཐལ། གཞི་གྲུབ་
པའི་ཕྱིར། རྟགས་ཕྱི་མ་རྣམས་རིམ་བཞིན་གྲུབ་སྟེ། དངོས་པོ་ཡིན་པའི་ཕྱིར།(
དངོས་པོ་ཡིན་པས་རྣམ་མཁྱེན་གྱི་གཟུང་ཡུལ་དང་སྣང་ཡུལ། འཛིན་སྟངས་ཀྱི་
ཡུལ་སོགས་སུ་ཇི་ལྟར་འགྱུར་ཞེ་ན། དངོས་པོ་རྣམས་རྣམ་མཁྱེན་གྱིས་མངོན་སུམ་
དུ་རྟོགས་པས་རང་ལ་གསལ་བར་སྣང་ནས་བཟུང་བ་དེ་དངོས་པོ་རྣམས་ཡིན་ལ།
ཇི་ལྟར་གཟུང་བའི་གསལ་སྣང་གི་དོན་དེ་ལ་ཡང་དངོས་པོ་དེ་རྣམས་སོང་བས། ་་་



དངོས་པོ་རྣམས་རྣམ་མཁྱེན་གྱི་སྣང་ཡུལ་དང་འཛིན་སྟངས་ཀྱི་ཡུལ་གཉིས་ཀ་་་་་་
ཡིན་ལ་གཟུང་ཡུལ་ནི་སྣང་ཡུལ་དུ་སོང་བ་དང་ཆ་འདྲ་བས་རྣམ་མཁྱེན་གྱི་སྣང་
ངོ་ལ་ཅི་ལྟར་སྣང་པ་ལྟར་གཟུང་ཡུལ་དུ་བྱས་པ་ཡིན་ནོ།།) ཁ་ཅིག་གིས། ཡུལ་དང་
ཡུལ་ཅན་གཉིས་འགལ་བ་ཡིན་པར་ཐལ། ཡུལ་དང་ཡུལ་ཅན་གཉིས་སུ་ཕྱེ་བའི་
ཡུལ་དང་དེ་གཉིས་སུ་ཕྱེ་བའི་ཡུལ་ཅན་གཉིས་འགལ་བ་ཡིན་པའི་ཕྱིར། ཟེར་ན་
མ་ཁྱབ། ཡུལ་དང་ཡུལ་ཅན་གཉིས་སུ་ཕྱེ་བའི་ཡུལ་དང་དེ་གཉིས་སུ་ཕྱེ་བའི་ཡུལ་
ཅན་འགལ་བ་ཡིན་ཡང་། ཡུལ་དང་ཡུལ་ཅན་གཉིས་འགལ་བ་མ་ཡིན་ཏེ། ཡུལ་
དང་ཡུལ་ཅན་གཉིས་ཀྱི་གཞི་མཐུན་པ་ཡོད་པའི་ཕྱིར་རོ། དཔེར་ན། བུམ་པ་
རྟོགས་པའི་བློ་ལྟ་བུ་ཡུལ་དང་ཡུལ་ཅན་གཉིས་ཀ་ཡིན་པའི་ཕྱིར། ཡུལ་ཡིན་ཏེ།
ཤེས་བྱར་གྲུབ་ལ། ཡུལ་ཅན་ཡིན་ཏེ། བུམ་པ་དེའི་ཡུལ་ཡིན་པའི་ཕྱིར། ཡུལ་དང་
ཡུལ་ཅན་གཉིས་སུ་ཕྱེ་བའི་ཡུལ་དང་ཡུལ་ཅན་གཉིས་ཀ་མ་ཡིན་ཏེ། དེ་གཉིས་སུ་
ཕྱེ་བའི་ཡུལ་མ་ཡིན་པའི་ཕྱིར་རོ། དེ་ཡང་དེ་འདྲའི་ཡུལ་ཡིན་ན། ཁྱོད་ཀྱི་ཡུལ་མེད་
པ་ཞིག་དགོས་པའི་ཕྱིར་ཏེ། ཕྱེ་ཞེས་པའི་ནུས་པས་གཙོ་བོའི་ཆ་ནས་ཕྱེ་བ་ཡིན་ལ།
འདིའི་སྐབས་བརྗོད་བྱ་གཙོ་བོ་ལ་ཡུལ་ཅན་བུམ་པ་རྟོགས་པའི་བློ་འཇོག་དགོས་
པ་ལས་བུམ་པ་མི་འཇོག་པས་དེས་ཀྱང་མཚོན་ནོ།
2. རང་ལུགས་རྒྱུ་མཚན་དུ་འགོད་པ་ལ། ཡུལ་བཤད་པ་དང་ཡུལ་ཅན་
བཤད་པ་གཉིས། དང་པོ། ཡུལ་ཞེས་པ་ནི། བློས་རིག་པར་བྱ་བ་ལ་ཟེར། ཡུལ་དང་
ཤེས་བྱ། གཞལ་བྱ། ཡོད་པ། གཞི་གྲུབ། ཆོས། དམིགས་པ། བརྗོད་བྱ། རྟོགས་བྱ་
རྣམས་དོག་གཅིག་ཡིན་ནོ། བློ་དེའི་ཡུལ་གྱི་མཚན་ཉིད། བློ་དེས་རིག་པར་བྱ་བ་དེ་
ཡིན་ནོ། མཚན་གཞི། བུམ་པ། ཀ་བ། ནམ་མཁའ། རྟག་པ། དངོས་པོ་སོགས་ཤེས་བྱ་
66



ཐམས་ཅད་དོ། དེ་ལ་དབྱེ་ན། སྣང་ཡུལ། གཟུང་ཡུལ། འཛིན་སྟངས་ཀྱི་ཡུལ། ཞེན་
ཡུལ། འཇུག་ཡུལ། དངོས་ཡུལ། དམིགས་ཡུལ་རྣམས་ཡོད་ལ། སྣང་ཡུལ་ཞེས་པ་ནི་
བློ་གང་ཡང་རུང་བའི་སྣང་ངོ་ལ་སྣང་བའི་སྒོ་ནས་རིག་པར་བྱ་བའི་ཡུལ་ཞིག་སྟེ།
དཔེར་ན། བུམ་འཛིན་རྟོག་པ་ལ་བུམ་པ་ཇི་ལྟར་སྣང་བའི་ངོ་བོར་སྣང་བ་ལྟར་
རིག་པར་བྱ་བ་བཞིན་ནོ། དེ་དང་བུམ་འཛིན་རྟོག་པའི་བཟུང་ཡུལ་དོན་གཅིག
དཔེར་ན། བུམ་འཛིན་རྟོག་པ་ལ་བུམ་པ་མ་ཡིན་པ་ལས་ལོག་པར་སྣང་པ་ལྟ་བུའོ།
ཞེན་ཡུལ་ཞེས་པ་ནི། རྟོག་པ་དོན་མཐུན་ནམ་སྐྱེས་བུའི་བློ་དོན་མཐུན་གྱིས་ཞེན་
པའི་སྒོ་ནས་རིག་པར་བྱ་བའི་ཡུལ་ཞིག་ལ་ཟེར་རོ། དཔེར་ན། ཡོད་པ་ཐམས་ཅད་
རྟོག་པ་དེས་ཇི་ལྟར་བཟུང་བའི་ཡུལ་དེ་ལ། ཞེན་ནས་ནན་གྱིས་འཛིན་པས་བློ་
དེའི་འཛིན་སྟངས་ཀྱི་ཡུལ་དེ་ཉིད་ཞེན་ཡུལ་དང་འཛིན་སྟངས་ཀྱི་ཡུལ་གཉིས་ཀ་
ཡིན་ལ། ཤེས་བྱ་ཐམས་ཅད་ཞེན་ཡུལ་ཡིན་ནོ། འཇུག་ཡུལ་ཞེས་པ་ནི། བླང་དོར་བྱ་
བའི་ཕྱིར་ཞུགས་པ་ཡུལ་གྱི་གཙོ་བོ་ལ་ཟེར། དཔེར་ན། གནས་སྐབས་གྱི་འཇུག་
ཡུལ། མཐར་ཐུག་གི་འཇུག་ཡུལ། སྤྱོད་ཡུལ། གཞལ་ཡུལ། དངོས་གཞལ་དང་།
ཤུགས་གཞལ་སོགས་ཤེས་བྱ་ཐམས་ཅད་དོ། དངོས་ཡུལ་ཞེས་པ་ནི། བློ་གང་ཡང་
རུང་བས་དངོས་སུ་རྟོགས་པར་བྱ་བའམ་དངོས་སུ་སྣང་ནས་རིག་པར་བྱ་བའི་་་་་
ཡུལ་ཞིག་ལ་ཟེར། དཔེར་ན། བུམ་འཛིན་རྟོག་པ་ལ་བུམ་པ་དང་བུམ་པའི་དོན་སྤྱི་
གཉིས་དངོས་སུ་སྣང་ནས་རིག་པའམ་རྟོགས་པ་ལྟར་བུམ་འཛིན་རྟོག་པས་དངོས་
སུ་རྟོགས་པར་བྱ་བའི་ཡུལ་དུ་གྲུབ་པ་བཞིན་ནོ། དམིགས་ཡུལ་ཞེས་པ་ནི། ཚད་
མས་སྒྲོ་འདོགས་བཅད་པར་བྱ་བའི་གཞི་སྟེ་ཚད་མས་རྟོགས་བྱའམ་དམིགས་བྱའི་
ཡུལ་གྱི་རྣམ་པ་ཅན་གྱི་ཡུལ་ཞིག་ལ་ཟེར། དཔེར་ན། བུམ་པ་མི་རྟག་རྟོགས་ཀྱི་རྗེས་



དཔག་གིས་དམིགས་ཡུལ་བུམ་པ་ལ་དམིགས་ནས་བུམ་པ་མི་རྟག་པར་བཟུང་བ་
བཞིན་བུམ་པ་དེའི་དམིགས་ཡུལ་ཡིན་ལ། བུམ་པ་མི་རྟག་པ་དེའི་འཛིན་སྟངས་ཀྱི་
ཡུལ་ཡིན་ནོ། གཉིས་པ། ཡུལ་ཅན་བཤད་པ་ལ། ཡུལ་ཅན་གྱི་མཚན་ཉིད་ཡོད་དེ།
རང་ཡུལ་ཅི་རིགས་དང་ལྡན་པའི་དངོས་པོ་དེ་ཡིན་པའི་ཕྱིར། དེ་ལ་དབྱེ་ན། ཤེས་
པར་གྱུར་བའི་ཡུལ་ཅན་དང་། གཟུགས་སུ་གྱུར་བའི་ཡུལ་ཅན། ལྡན་མིན་འདུ་
བྱེད་དུ་གྱུར་བའི་ཡུལ་ཅན་གསུམ། དང་པོ་ལ། མཚད་ཉིད། དབྱེ་བ། དབྱེ་བ་སོ་
སོའི་དོན། དཔེ་ངོས་འཛིན་པའོ། རང་ཡུལ་ཅི་རིགས་དང་ལྡན་པའི་གསལ་ཞིང་
རིག་པ། ཤེས་པར་གྱུར་བའི་ཡུལ་ཅན་གྱི་མཚན་ཉིད། དབྱེ་ན། སེམས་དང་སེམས་
བྱུང་། ཚད་མ་དང་ཚད་མིན། དབང་ཤེས་དང་ཡིད་ཤེས། མི་བསླུ་བ་དང་བསླུ་བའི་
ཤེས་པ། རང་རིག་དང་གཞན་རིག་སོགས་སུ་ཡོད་པའི་ཕྱིར། དང་པོ། སེམས་དང་
སེམས་བྱུང་བཤད་པ་ལ། སེམས་དང་རྣམ་ཤེས་དང་ཡིད་གཙོ་བོ་སེམས་རྣམས་
དོན་གཅིག་མིང་གི་རྣམ་གྲངས་ཡིན་ལ། སེམས་ཞེས་པ་ནི། རང་གི་ཡུལ་དུ་གྱུར་
བའི་གཞི་དེ་ཉིད་ཀྱི་དོན་ཏེ་ངོ་བོ་རྣམ་པར་རིག་པའི་ཆ་ནས་བཞག་པའི་གཙོ་བོ་
རྣམ་རིག་ཅིག་ལ་ཟེར། དབྱེ་ན། མིག་གི་རྣམ་པར་ཤེས་པ། རྣ་བའི་རྣམ་པར་ཤེས་
པ། སྣའི་རྣམ་པར་ཤེས་པ། ལྕེའི་རྣམ་པར་ཤེས་པ། ལུས་ཀྱི་རྣམ་པར་ཤེས་པ། ཡིད་
ཀྱི་རྣམ་པར་ཤེས་པ་དང་དྲུག་ཡོད་དོ། དེ་ལྟར་རྣམ་ཤེས་དྲུག་པོ་ཡིད་ཤེས་ཡིན་
ཀྱང་། ཡིད་ཤེས་ལ་རྣམ་ཤེས་དྲུག་གིས་མ་ཁྱབ་སྟེ། ཡིད་ཤེས་ལ་སེམས་དང་སེམས་
བྱུང་གཉིས་ཀ་ཡོད་པའི་ཕྱིར། མིག་གི་རྣམ་པར་ཤེས་པ་ཞེས་པ་ནི། རང་གི་ཐུན་
མོང་མ་ཡིན་པའི་བདག་རྐྱེན་མིག་དབང་སྟེ་ནང་གི་གཟུགས་ཅན་དྭངས་པ་་་་་་་་
དབྱིབས་ཟར་མའི་མེ་ཏོག་ལྟ་བུ་དེ་ལ་བརྟེན་ནས་བྱུང་ཞིང་། རང་ཡུལ་དུ་གྱུར་
68



བའི་གཟུགས་ཀྱི་ངོ་བོ་འཛིན་པའི་རིག་པ་ཞིག་ལ་ཟེར། དཔེར་ན། སྔོན་པོ་མཐོང་
བའི་མིག་ཤེས་ལྟ་བུའོ། རྣ་བའི་རྣམ་པར་ཤེས་པ་ཞེས་པ་ནི། རང་གི་ཐུན་མོང་མ་
ཡིན་པའི་བདག་རྐྱེན་རྣ་དབང་སྟེ་གཟུགས་ཅན་དྭངས་པ་དབྱིབས་གྲོ་ག་གཅུས་
པ་ལྟ་བུ་དེ་ལ་བརྟེན་ནས་བྱུང་ཞིང་། རང་ཡུལ་དུ་གྱུར་བའི་སྒྲའི་ངོ་བོ་འཛིན་པའི་
རིག་པ་ཞིག་ལ་ཟེར། དཔེར་ན། གླུ་དབྱངས་ཀྱི་སྒྲ་ཐོས་པའི་རྣ་ཤེས་ལྟ་བུའོ། སྣའི་
རྣམ་པར་ཤེས་པ་ཞེས་པ་ནི། རང་གི་ཐུན་མོང་མ་ཡིན་པའི་བདག་རྐྱེན་སྣ་དབང་
སྟེ་ནང་གི་གཟུགས་ཅན་དྭངས་པ་ཟངས་ཀྱི་མོ་ཁབ་གཤིབ་པ་ལྟ་བུ་དེ་ལ་བརྟེན་་་
ནས་བྱུང་ཞིང་། རང་ཡུལ་དུ་གྱུར་བའི་དྲིའི་ངོ་བོ་འཛིན་པའི་རྣམ་པ་ཅན་གྱི་རིག་
པ་ཞིག་ལ་ཟེར། དཔེར་ན། ཙན་དན་གྱི་དྲི་མྱོང་བའི་སྣ་ཤེས་ལྟ་བུའོ། ལྕེའི་རྣམ་
པར་ཤེས་པ་ཞེས་པ་ནི། རང་གི་ཐུན་མོང་མ་ཡིན་པའི་བདག་རྐྱེན་ལྕེ་དབང་སྟེ་
ནང་གི་གཟུགས་ཅན་དྭངས་པ་ཟླ་ཕྱེད་གཉིས་གཤིབ་པ་ཟླ་བ་བཀས་པ་ལྟ་བུ་དེ་
ལ་བརྟེན་ནས་བྱུང་ཞིང་། རང་ཡུལ་དུ་གྱུར་བའི་རོའི་ངོ་བོ་འཛིན་པའི་རིག་པ་
ཞིག་ལ་ཟེར། དཔེར་ན། བུ་རམ་གྱི་རོ་མྱོང་བའི་ལྕེ་ཤེས་ལྟ་བུའོ། ལུས་ཀྱི་རྣམ་པར་
ཤེས་པ་ཞེས་པ་ནི། རང་གི་ཐུན་མོང་མ་ཡིན་པའི་བདག་རྐྱེན་ལུས་དབང་སྟེ་ནང་
གི་གཟུགས་ཅན་དྭངས་པ་སྟོད་སྨད་ཀུན་ལ་ཁྱབ་པའི་རེག་བྱ་མྱོང་བའི་ཤིན་ཏུ་་་་
དྭངས་པའི་ཝགས་པ་ལྟ་བུ་དེ་ལ་བརྟེན་ནས་བྱུང་ཞིང་། རང་ཡུལ་དུ་གྱུར་བའི་
ལུས་ཀྱི་ངོ་བོ་འཛིན་པའི་རིག་པ་ཞིག་ལ་ཟེར། དཔེར་ན། གོས་ཀྱི་རེག་བྱ་མྱོང་བའི་
རྣམ་པར་ཤེས་པ་ལྟ་བུའོ། ཡིད་ཀྱི་རྣམ་པར་ཤེས་པ་ཞེས་པ་ནི། རང་གི་ཐུན་མོང་
མ་ཡིན་པའི་བདག་རྐྱེན་ཡིད་དབང་སྟེ། ནང་གི་གཟུགས་ཅན་དྭངས་པ་དེ་ལ་
བརྟེན་ནས་བྱུང་ཞིང་། རང་ཡུལ་དུ་གྱུར་པའི་དོན་གྱི་གནས་ལུགས་འཛིན་པའི་



རིག་པ་ཞིག་ལ་ཟེར། དཔེར་ན། བུམ་པ་ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་བྱེད་
ནུས་པ་ཡིན་པར་རྟོགས་པའི་རྣམ་ཤེས་ལྟ་བུའོ། རྒྱས་པར་བློ་རིག་གི་སྐབས་སུ་
འཆད་དོ། སེམས་བྱུང་ཞེས་པ་ནི། རང་ཡུལ་དུ་གྱུར་བའི་དོན་གྱི་ངོ་བོ་སྟེ་ཁྱད་པར་
རྣམ་པར་རིག་པའི་ཆ་ནས་བཞག་པའི་འཁོར་གྱི་ཤེས་པ་དེ་ཡིན་ལ། དཔེར་ན།།
ཚོར་བ་དང་འདུ་ཤེས་ལྟ་བུ་རང་འཁོར་དུ་འགྲོ་ཡུལ་གྱི་གཙོ་སེམས་ཡོད་པས་རྒྱུ་་་་
མཚན་གྱིས་འཁོར་སེམས་བྱུང་ཞེས་པ་ཡིན་ནོ། དབྱེ་ན། ལྔ་བཅུ་རྩ་གཅིག་ཡོད་དེ། །
ཀུན་འགྲོ་ལྔ། ཡུལ་ངེས་ལྔ། དགེ་བ་བཅུ་གཅིག རྩ་ཉོན་དྲུག ཉེ་ཉོན་ཉི་ཤུ། གཞན་
འགྱུར་བཞི་རྣམས་སུ་ཡོད་པའི་ཕྱིར། ཀུན་འགྲོ་ལྔ་ནི། ཚོར་བ། འདུ་ཤེས། སེམས་པ།
རེག་པ། ཡིད་བྱེད་རྣམས་སོ། སྤྱིར་ཀུན་འགྲོ་ཞེས་པ་ནི། སེམས་ཀུན་གྱི་འཁོར་དུ་
འགྲོ་བས་ན་ཀུན་འགྲོ་ཞེས་ཟེར་བ་ཡིན་མོད་ཁྱབ་པ་ཡོད་པ་མ་ཡིན་ནོ། དང་པོ།
ཚོར་བ་ཞེས་པ་ནི། རང་ཡུལ་དུ་གྱུར་བའི་སིམ་གདུང་བར་མ་ཅི་རིགས་ཉམས་སུ་
མྱོང་བའི་ཆ་ནས་བཞག་པའི་སེམས་བྱུང་དེ་ཡིན་ལ། དེ་ལ་ཡང་ཚོར་བ་བདེ་སྡུག་
བཏང་སྙོམས་གསུམ་ལས། རིམ་བཞིན་ངོ་བོ་ཙམ་བརྗོད་ན། རང་ཡུལ་དུ་གྱུར་བའི་
སུམ་པ་དང་གདུང་བ་སུམ་གདུང་ལས་གཞན་བར་མ་མྱོང་བའི་ཆ་ནས་བཞག་་་་་
པའི་སེམས་བྱུང་དེ་གསུམ་རིམ་པ་བཞིན་ཚོར་བ་བདེ་སྡུག་བཏང་སྙོམས་གསུམ་
ལ་སྦྱར་བར་བྱའོ། གཉིས་པ། འདུ་ཤེས་ཞེས་པ་ནི། རང་ཡུལ་དུ་གྱུར་བའི་ཐུན་མོང་
མ་ཡིན་པའི་མཚན་མ་འཛིན་པའི་ཆ་ནས་བཞག་པའི་སེམས་བྱུང་ཞིག་ལ་ཟེར། དེ་
ལ་དབྱེ་ན་དྲུག མིག་གི་འདུས་ཏེ་རེག་པ་ལས་བྱུང་བའི་འདུ་ཤེས་ནས། ཡིད་ཀྱི་
འདུས་ཏེ་རེག་པ་ལས་བྱུང་བའི་འདུ་ཤེས་བར་དྲུག་ཡོད་པའི་ཕྱིར། ་ གསུམ་པ།
སེམས་པ་ཞེས་པ་ནི། རང་དང་མཚུངས་ལྡན་གྱི་སེམས་རང་ཡུལ་ལ་གཡོ་བར་བྱེད་
70，



པ་སྟེ་ཡིད་ལ་འཇག་པར་བྱེད་པའི་བྱེད་ལས་ཅན་གྱི་རབ་ཏུ་ཕྱེ་བའི་སེམས་བྱུང་་་
ཞིག་ལ་ཟེར། དཔེར་ན། བུམ་པ་མི་རྟག་པར་རྟོགས་པའི་ཡིད་ཀྱི་རྣམ་པར་ཤེས་པ་
དང་མཚུངས་ལྡན་གྱི་སེམས་པ་དེས་རང་དང་མཚུངས་ལྡན་གྱི་རྣམ་ཤེས་དེ་ཉིད་
ཡུལ་བུམ་པ་མི་རྟག་པ་སེམས་ལ་འཇུག་པར་བྱེད་པ་སྟེ་རྣམ་པ་གཡོ་བར་བྱེད་་་་་
པའི་བྱེད་ལས་ཅན་གྱི་སེམས་བྱུང་ལྟ་བུའོ། བཞི་བ། ཡིད་ལ་བྱེད་པ་ཞེས་པ་ནི།
རང་དང་མཚུངས་ལྡན་གྱི་སེམས་རང་ཡུལ་ལ་གཡོ་བར་བྱེད་པ་འཇུག་པའི་རབ་
ཏུ་ཕྱེ་བའི་སེམས་བྱུང་ཞིག་ལ་ཟེར། དཔེར་ན། རང་དང་མཚུངས་ལྡན་གྱི་སྔོན་པོ་
འཛིན་པའི་མིག་གི་རྣམ་པར་ཤེས་པ་རང་ཡུལ་སྔོན་པོ་ལ་འཇུག་པའི་རྣམ་པ་དེ་་་
ཡིད་ལ་གཏོད་ཅིང་རྒྱུན་བརྟན་པར་བྱེད་པའི་སེམས་བྱུང་ལྟ་བུ་སྟེ། ། རང་དང་
མཚུངས་ལྡན་གྱི་སེམས་བྱུང་ཐམས་ཅད་དོ། ལྔ་བ། རེག་པ་ཞེས་པ་ནི། རང་ཡུལ་ལ་
འགྱུར་བ་སྤྱོད་པའི་རབ་ཏུ་ཕྱེ་བའི་སེམས་བྱུང་ཞིག་ལ་ཟེར། དཔེར་ན། རང་ཡུལ་
འཇམ་རྩུབ་སོགས་ཀྱི་འགྱུར་བ་མྱོང་བའི་སེམས་བྱུང་ལྟ་བུའོ། ་ཡུལ་ངེས་ལྔ་ནི།
འདུན་པ། མོས་པ། དྲན་པ། ཏིང་ངེ་འཛིན། ཤེས་རབ་རྣམས་སོ། ཡུལ་ངེས་ཞེས་པ་
ནི། རང་ཡུལ་བྱེ་བྲག་པ་ཁོ་ན་ལ་འཇུག་པར་ངེས་པས་ན་དེ་ལྟར་བརྗོད་པ་ཡིན་ནོ།
འདུན་པ་ཞེས་པ་ནི། རང་ཡུལ་དོན་དུ་གཉེར་བས་རབ་ཏུ་ཕྱེ་བའི་རིག་པ་ཞིག་ལ་
ཟེར། དཔེར་ན། མཐར་ཐུག་གི་འཐོབ་བྱ་འདོད་པས་རང་ཡུལ་དེ་དོན་དུ་གཉེར་
བའི་སེམས་བྱུང་ལྟ་བུའོ། མོས་པ་ཞེས་པ་ནི། རང་ཡུལ་ངེས་པས་རབ་ཏུ་ཕྱེ་བའི་
རིགས་སུ་གནས་པའི་སེམས་བྱུང་ཞིག་ལ་ཟེར། དཔེར་ན། ཚན་རིག་དང་ཚད་མ་
རིག་པ་མི་འགལ་བར་ངེས་པའི་བློའི་རྣམ་པ་འཛིན་པའི་མོས་པ་རྒྱུན་ལྡན་པ་ལྟ་་་
བུའོ། དྲན་པ་ཞེས་པ་ནི། རང་ཡུལ་མ་བརྗེད་པའི་རབ་ཏུ་ཕྱེ་བའི་རིག་པ་ཞིག་ལ་
71



ཟེར། དཔེར་ན། སྔར་གྱི་དོན་དེ་ཉིད་རྗེས་ཀྱི་དྲན་པས་གསོས་བཏབ་ནས་མི་
བརྗེད་པར་བྱེད་པའི་རིག་པ་ལྟ་བུའོ། ཏིང་ངེ་འཛིན་ཞེས་པ་ནི། བརྟགས་ཤིང་
དཔྱད་པའི་རང་གི་དམིགས་པ་ལ་རྩེ་གཅིག་པས་རབ་ཏུ་ཕྱེ་བའི་རིག་པ་ཞིག་ལ་་་་
ཟེར། དཔེར་ན། སྒྲ་མི་རྟག་པར་སྒོམ་པའི་ཏིང་ངེ་འཛིན་ལྟ་བུ་སྟེ། ཏིང་ངེ་འཛིན་
དེས་རང་གི་དམིགས་པ་སྒྲ་མི་རྟག་པ་ལ་བརྟགས་ཤིང་དཔྱད་ནས་རྩེ་གཅིག་ཏུ་་་་
ཡུལ་ལ་བྱེད་པའི་ཕྱིར་རོ། ཤེས་རབ་ཅེས་པ་ནི། བརྟགས་དཔྱད་བྱས་པས་རང་
ཡུལ་གྱི་གནས་ལུགས་སོ་སོར་དཔྱོད་པ་སྟེ་ཆོས་རྣམ་པར་འབྱེད་པས་རབ་ཏུ་ཕྱེ་་་་
བའི་རིག་པ་ཞིག་ལ་ཟེར། དཔེར་ན། རང་ཡུལ་བདག་མེད་ལ་རྩེ་གཅིག་ཏུ་གཏོད་
པའི་རྣམ་པ་དང་བྱེད་ལས་ཡུལ་གྱི་གནས་ལུགས་སོགས་ཡང་དང་ཡང་དུ་དཔྱོད་
པར་བྱེད་པའི་བློ་ལྟ་བུའོ། དགེ་བ་བཅུ་གཅིག་ནི། དད་པ། ངོ་ཚ་ཤེས་པ། ཁྲེལ་ཡོད་
པ། འདོད་ཆགས་མེད་པ། ཞེ་སྡང་མེད་པ། གཏི་མུག་མེད་པ། བརྩོན་འགྲུས། ཤིན་
སྦྱངས། བག་ཡོད་པ། བཏང་སྙོམས། རྣམ་པར་མི་འཚེ་བ་དང་བཅུ་གཅིག་ཏུ་ཡོད།
དང་པོ། དད་པ་ཞེས་པ་ནི་རང་ཡུལ་ཅི་རིགས་པའི་རྣམ་པ་སོགས་ཡུལ་དུ་བྱས་
ནས་རྒྱུ་མཚན་དང་ལུང་རྣམ་དག་གི་མཐུས་དད་པའམ་འདོད་པ་ཡིད་ཆེས་པ་ཅི་
རིགས་པས་འཇུག་པའི་ཆ་ནས་བཞག་པའི་རིག་པ་ཞིག་ལ་ཟེར། དཔེར་ན། རྒྱུ་
མཚན་དང་ལུང་རྣམ་དག་ཉམས་མྱོང་དངོས་ལ་བརྟེན་ནས་དཀོན་མཆོག་གསུམ་
དང་ལས་རྒྱུ་འབྲས་སོགས་ལ་དད་པའམ་བློ་གཏོད་པ་ཡིད་ཆེས་པ་ལྟ་བུའོ། གཉིས་
པ། ངོ་ཚ་ཤེས་པ་ཞེས་པ་ནི། རང་རྒྱུ་མཚན་དུ་བྱས་ནས་ཁ་ན་མ་མཐོ་བ་སོགས་ལ་
འཛེམས་པའི་ཆ་ནས་བཞག་པའི་རིག་པ་ཞིག་ལ་ཟེར། དཔེར་ན། རང་གི་སློབ་
དཔོན་དང་དགེ་རྒན་སོགས་ལ་མ་གུས་པ་སོགས་ཀྱི་ཉེས་པ་ལ་རང་དོན་དུ་་་་་་་་་
72



འཛེམས་པའི་སེམས་བྱུང་ལྟ་བུའོ། གསུམ་པ། ཁྲེལ་ཡོད་པ་ཞེས་པ་ནི། གང་ཟག་
གཞན་ནམ་ཆོས་དང་འཇིག་རྟེན་རྒྱུ་མཚན་དུ་བྱས་ནས་ཉེས་སྤྱོད་ལ་འཛེམས་་་་་་
པའི་ཆ་ནས་བཞག་པའི་སེམས་བྱུང་ཞིག་ལ་ཟེར། དཔེར་ན། གཞན་གྱི་ཡོ་བྱད་
སོགས་ཚུར་འཕྲོག་ན་ཕ་རོལ་པོ་ལ་གནོད་པར་དོགས་པའམ་ཉེས་པར་འཛེམས་་་
ནས་མི་ལེན་པའི་སེམས་བྱུང་ལྟ་བུའོ། བཞི་བ། འདོད་ཆགས་མེད་པ་ཞེས་པ་ནི།
སྲིད་པའམ་སྲིད་པའི་ཡོན་ཏན་ལ་ཆགས་པ་མེད་པའི་ཆ་ནས་བཞག་པའི་སེམས་
བྱུང་ཞིག་ལ་ཟེར། དཔེར་ན། འཁོར་བའི་ཕུན་ཚོགས་ལ་ཆགས་པ་མེད་པའི་སེམས་
བྱུང་དང་གཞན་གྱི་འདོད་ཡོན་ལ་སྲེད་པ་མེད་པའི་རིག་པ་ལྟ་བུའོ། ལྔ་བ། ཞེ་སྡང་
མེད་པ་ཞེས་པ་ནི། རང་ཡུལ་ཅི་རིགས་ལ་མནར་སེམས་པ་མེད་པའི་ཆ་ནས་
བཞག་པའི་སེམས་བྱུང་ཞིག་ལ་ཟེར། དཔེར་ན། གཞན་ཕ་རོལ་པོ་ལ་གནོད་སེམས་
ཀྱི་ཀུན་ནས་ལངས་ཏེ་མནར་བའི་སེམས་པ་མེད་པ་ལྟ་བུའོ། དྲུག་པ། གཏི་མུག་
མེད་པ་ཞེས་པ་ནི། རང་ཡུལ་ལ་མ་རྨོངས་པའི་ཆ་ནས་བཞག་ཅིང་། ཤེས་རབ་ཀྱི་
ཆར་གཏོགས་པ་ཞིག་ལ་ཟེར། དཔེར་ན། འཕགས་རྒྱུད་ཀྱི་མ་རིག་པའི་གཉེན་པོར་
གྱུར་བའི་སོ་སོར་རྟོགས་པའི་ཤེས་རབ་བརྟན་པ་དང་བཅས་པའི་སེམས་བྱུང་ལྟ་
བུའོ། བདུན་པ། བརྩོན་འགྲུས་ཞེས་པ་ནི། དགེ་བ་ལ་སྤྲོ་བའི་ཆ་ནས་བཞག་པའི་
རིག་པ་རྒྱུན་ལྡན་པ་ཞིག་ལ་ཟེར། དཔེར་ན། སེམས་བཟང་ཕྱོགས་ལ་སྤྲོ་བའི་
སེམས་བྱུང་རྒྱུན་ལྡན་པ་ལྟ་བུའོ། བརྒྱད་པ། ཤིན་སྦྱངས་ཞེས་པ་ནི། ལུས་སེམས་ཅི་
རིགས་པ་ལས་སུ་རུང་བའི་ཆ་ནས་བཞག་པའི་རིག་པ་ཞིག་ལ་ཟེར། དཔེར་ན།
ལུས་སེམས་གང་རུང་ཇི་ལྟར་འདོད་འདོད་དུ་བཀོལ་ཐུབ་པའི་སེམས་བྱུང་ལྟ་་་་་
བུའོ། དགུ་བ། བག་ཡོད་པའི་སེམས་བྱུང་ཞེས་པ་ནི། དགེ་རྩ་གསུམ་བརྩོན་འགྲུས་
73



དང་བཅས་པ་ལ་བཏགས་པའི་བཏགས་ཆོས་གང་ཞིག དགེ་བའི་ཆོས་རྣམས་སྒོམ་
ཞིང་ཟག་པ་དང་བཅས་པའི་ཆོས་རྣམས་ལ་སེམས་སྲུང་བའི་ཆ་ནས་བཞག་པའི་
རིག་པ་ཞིག་ལ་ཟེར། དཔེར་ན། དགེ་བ་ལེགས་པར་སྒྲུབ་པར་བྱེད་ཅིང། བྱ་བ་ངན་
པ་ལ་སེམས་སྲུང་བར་བྱེད་པའི་སེམས་བྱུང་ལྟ་བུའོ། བཅུ་བ། བཏང་སྙོམས་ཞེས་
པ་ནི། དགེ་རྩ་གསུམ་བརྩོན་འགྲུས་དང་བཅས་པ་ལ་བཏགས་ཤིང་། དགེ་བའི་
དམིགས་པ་ལ་བྱིང་རྒོད་མེད་པར་སེམས་རྣལ་དུ་གནས་པའི་ཆ་ནས་བཞག་བའི་
སེམས་བྱུང་ཞིག་ལ་ཟེར། དཔེར་ན། སེམས་བྱིང་པ་དང་རྒོད་པའི་དབང་དུ་མ་
བཏང་བར་རང་ཡུལ་ལ་བརྩེ་གཅིག་པའི་སེམས་བྱུང་ལྟ་བུའོ། བཅུ་གཅིག་པ། རྣམ་
པར་མི་འཚེ་བའི་སེམས་བྱུང་ཞེས་པ་ནི། ཞེ་སྡང་མེད་པའི་དགེ་རྩའི་ཆར་གཏོགས་
གང་ཞིག སྙིང་རྗེས་ཀུན་ནས་སླང་སྟེ་ཐོ་མི་འཚམས་པའི་སེམས་བྱུང་ཞིག་ལ་ཟེར།
དཔེར་ན། སྡུག་བསྔལ་ཅན་ལ་དམིགས་ནས་མི་བཟོད་པའི་རྣམ་པ་ཅན་གྱི་སེམས་
བྱུང་ལྟ་བུའོ། རྩ་ཉོན་དྲུག་ནི། འདོད་ཆགས། ཁོང་ཁྲོ། ང་རྒྱལ། མ་རིག་པ། ཐེ་ཚོམ།
ལྟ་བ་སྟེ་དྲུག་ཡོད་པའི་ཕྱིར། དང་པོ། འདོད་ཆགས་ཞེས་པ་ནི། རང་ཡུལ་ལ་ཆགས་
པས་རབ་ཏུ་ཕྱེ་བའི་སེམས་བྱུང་ཞིག་ལ་ཟེར། དཔེར་ན། ཡུལ་འདོད་པའི་ཡོན་
ཏན་སོགས་ལ་རྗེས་སུ་ཆགས་ཤིང་འབྲལ་དཀའ་བའི་རྣམ་པ་ཅན་བྱེད་ལས་མི་་་་་
དགེ་བའི་ལས་གསོག་པའི་སེམས་བྱུང་ལྟ་བུའོ། གཉིས་པ། ཁོང་ཁྲོ་ཞེས་པ་ནི།
སེམས་ཅན་དང་སྡུག་བསྔལ་དང་། སྡུག་བསྔལ་གྱི་གནས་ཀྱི་ཆོས་ཅི་རིགས་པ་ལ་
དམིགས་ནས་ཀུན་ནས་མནར་སེམས་པས་རབ་ཏུ་ཕྱེ་བའི་སེམས་བྱུང་ཞིག་ལ་་་་་
ཟེར། དཔེར་ན། དམིགས་ཡུལ་སྡུག་བསྔལ་གྱི་ཆོས་ཅི་རིགས་ལ་དམིགས་ནས་ཀུན་
ནས་མནར་སེམས་པའི་རྣམ་པ་ཅན་གྱི་སེམས་བྱུང་ལྟ་བུའོ། གསུམ་པ། ང་རྒྱལ་
74



ཞེས་པ་ནི། འཇིགས་ལྟ་ལ་བརྟེན་ནས་སེམས་ཁེངས་པས་རབ་ཏུ་ཕྱེ་བའི་སེམས་
བྱུང་ཞིག་ལ་ཟེར། དཔེར་ན། ཆོས་གང་ཡང་རུང་བ་ལ་དམིགས་ནས་སེམས་ཁེངས་
པའི་རྣམ་པ་ཅན་གྱི་སེམས་བྱུང་ལྟ་བུའོ། བཞི་བ། མ་རིག་པ་ཞེས་པ་ནི། རང་ཡུལ་
ལ་རྨོངས་པས་རབ་ཏུ་ཕྱེ་བའི་སེམས་བྱུང་ཞིག་ལ་ཟེར། དཔེར་ན། དམིགས་ཡུལ་
མ་རྟོགས་པའི་རྣམ་པ་ཅན་གྱི་སེམས་བྱུང་ལྟ་བུའོ། ལྔ་བ། ཐེ་ཚོམ་ཞེས་པ་ནི། རང་
ཡུལ་ལ་མཐའ་གཉིས་སུ་དོགས་པའི་རབ་ཏུ་ཕྱེ་བའི་སེམས་བྱུང་ཞིག་ལ་ཟེར།་་་་་
དཔེར་ན། དོན་གང་ཡང་རུང་བ་ལ་ཡིད་གཉིས་ཟ་བའི་སེམས་བྱུང་ལྟ་བུའོ། དྲུག་
པ། ལྟ་བ་ལ་མང་དུ་སྣང་ཡང་འདིར་རྩ་ཉོན་དུ་གྱུར་བའི་ལྟ་བ་ཞེས་པ་ནི། རང་
དང་མཚུངས་ལྡན་གྱི་ཡིད་ཀྱི་རྣམ་པར་ཤེས་པའི་འཁོར་དུ་བྱུང་བའི་ཤེས་རབ་་་་་
ཉོན་མོངས་ཅན་ཞིག་ལ་ཟེར། དཔེར་ན། དམིགས་ཡུལ་ཆོས་ཅི་རིགས་ལ་དམིགས་
ནས་ལོག་པར་རྟོག་པའི་རྣམ་པ་ཅན་གྱི་སེམས་བྱུང་ལྟ་བུའོ། འདི་དག་ལ་རྩ་ཉོན་
ཞེས་པའི་རྒྱུ་མཚན་ནི། སེམས་རྒྱུད་སྒོ་དུ་མ་ནས་ཉོན་མོངས་པར་བྱེད་པའི་གཙོ་
བོ་ཡིན་པས་ན་དེ་ལྟར་བརྗོད་པའི་ཕྱིར། ཉེ་ཉོན་ཉི་ཤུ་ཡོད་དེ། ཁྲོ་བ་དང། འཁོན་
དུ་འཛིན་པ། འཆབ་པ། འཚིག་པ། ཕྲག་དོག སེར་སྣ། སྒྱུ། གཡོ། རྒྱགས་པ། རྣམ་འཚེ།
ངོ་ཚ་མེད་པའི་སེམས་བྱུང་། ཁྲེལ་མེད་པའི་སེམས་བྱུང་། རྨུགས་པ། རྒོད་པ། མ་
དད་པའི་སེམས་བྱུང་། ལེ་ལོ། བག་མེད་པའི་སེམས་བྱུང་། བརྗེད་ངེས། ཤེས་བཞིན་
མ་ཡིན་པ། རྣམ་གཡེང་སྟེ་ཉི་ཤུའོ། དང་པོ། ཁྲོ་བ་ཞེས་པ་ནི། ཁོང་ཁྲོའི་ཆར་
གཏོགས་གང་ཞིག དང་པོར་གནོད་པར་བྱ་བར་འདོད་པའི་ཀུན་ནས་མནར་
སེམས་པའི་ཆ་ནས་བཞག་པའི་རིག་པ་ཞིག་ལ་ཟེར། དཔེར་ན། གནོད་བྱའི་གཞི་
ཉེར་བར་གནས་པ་ན་རྡེག་པར་འདོད་པའི་སེམས་བྱུང་ལྟ་བུའོ། གཉིས་པ། འཁོན་
75



དུ་འཛིན་པ་ཞེས་པ་ནི། ཁོང་ཁྲོའི་ཆར་གཏོགས་ཤིང་ཁོང་ཁྲོ་སྔོན་དུ་འགྲོ་བས་
གནོད་ལན་བྱེད་འདོད་པ་མི་གཏོང་བའི་ཆ་ནས་བཞག་པའི་རིག་པ་ཞིག་ལ་ཟེར།།
དཔེན་ན། སྐྱེས་པ་ཕ་རོལ་པོ་ལ་ཁྲོ་བ་སོགས་ལས་གནོད་ལན་བྱ་བར་འདོད་པའི་
སེམས་བྱུང་ལྟ་བུའོ། གསུམ་པ། འཆབ་པ་ཞེས་པ་ནི། གཏི་མུག་མེད་པའི་ཆར་
གཏོགས་ཤིང་ཁ་ན་མ་ཐོ་བ་སྦེད་པའི་ཆ་ནས་བཞག་པའི་རིག་པ་ཞིག་ལ་ཟེར། ་་་་
དཔེར་ན། རང་གཞན་གྱི་སྐྱོན་དང་མི་དགེ་བ་ལ་དམིགས་ནས་གསང་ཞིང་སྦེད་
པར་འདོད་པའི་རྣམ་པ་ཅན་གྱི་སེམས་བྱུང་ལྟ་བུའོ། བཞི་བ། འཚིག་པ་ཞེས་པ་ནི།
ཁོང་ཁྲོའི་ཆར་གཏོགས་ཤིང་ཁྲོ་བ་དང་འཁོན་འཛིན་སྔོན་དུ་འགྲོ་བས་ཚིག་རྩུབ་
སོགས་ཀུན་ནས་སློང་བའི་ཆ་ནས་བཞག་པའི་རིག་པ་ཞིག་ལ་ཟེར། དཔེར་ན།
གཞན་གྱིས་མནར་བ་ལ་འཁོན་དུ་བཟུང་བས་རྒྱུན་དུ་སེམས་འཚིག་པ་ལྟ་བུའོ། ལྔ་
བ། ཕྲག་དོག་ཅེས་པ་ནི། ཁོང་ཁྲོའི་ཆར་གཏོགས་ཤིང་གཞན་གྱི་ཕུན་ཚོགས་ལ་
འགྲན་སེམས་ཀྱིས་མི་བཟོད་པར་སེམས་ཁོང་ནས་འཁྲུག་པའི་ཆ་ནས་བཞག་པའི་
རིག་པ་ཞིག་ལ་ཟེར། དཔེར་ན། གཞན་གྱི་ལེགས་པའི་ཡོན་ཏན་ལ་དམིགས་ནས་
མི་བཟོད་ཅིང་སེམས་ཁོང་ནས་འཁྲུགས་པའི་རྣམ་པ་ཅན་གྱི་སེམས་བྱུང་ལྟ་བུའོ།
དྲུག་པ། སེར་སྣ་ཞེས་པ་ནི། འདོད་ཆགས་ཀྱི་ཆར་གཏོགས་ཤིང་རྙེད་བཀུར་ལ་
ཆགས་ནས་ཡོ་བྱད་གཏོང་མི་ནུས་པར་འཛིན་པའི་ཆ་ནས་བཞག་པའི་རིག་པ་་་་་
ཞིག་ལ་ཟེར། དཔེར་ན། ཡོ་བྱད་སོགས་ལ་དམིགས་ནས་དམ་དུ་འཛིན་པའི་རྣམ་
པ་ཅན་གྱི་སེམས་བྱུང་ལྟ་བུའོ། བདུན་པ། སྒྱུ་ཞེས་པ་ནི། འདོད་ཆགས་དང་གཏི་
མུག་གང་རུང་གི་ཆར་གཏོགས་ཤིང་གཞན་བསླུ་བའི་བསམ་པས་རང་ལ་མེད་་་་་་
པའི་ཡོན་ཏན་འདོད་པའི་ཆ་ནས་བཞག་པའི་རིག་པ་ཞིག་ལ་ཟེར། དཔེར་ན།
76



རྙེད་པ་དང་བཀུར་བསྟིའི་ཕྱིར། ཡོན་ཏན་གང་ཡང་རུང་བ་ལ་དམིགས་ནས་རང་
ལ་མེད་ཀྱང་ཡོད་པ་ལྟར་སྟོན་པའི་རྣམ་པ་ཅན་གྱི་སེམས་བྱུང་ལྟ་བུའོ། བརྒྱད་པ།
གཡོ་ཞེས་པ་ནི། ། འདོད་ཆགས་དང་གཏི་མུག་གང་རུང་གི་ཆར་གཏོགས་ཤིང་།
གཞན་མགོ་རྨོངས་པར་བྱེད་ཅིང་རང་གི་ཉེས་པ་གཞན་གྱིས་མི་ཤེས་པར་བྱེད་་་་་
འདོད་པའི་ཆ་ནས་བཞག་པའི་རིག་པ་ཞིག་ལ་ཟེར། དཔེར་ན། རང་གི་སྐྱོན་
གཞན་ལ་མི་མངོན་པར་སྦ་བའི་ཐབས་འཚོལ་བའི་རྣམ་པ་ཅན་གྱི་སེམས་བྱུང་ལྟ་
བུའོ། དགུ་བ། རྒྱགས་པ་ཞེས་པ་ནི། ཚེ་རིང་བ་དང་ནད་མེད་པ་དང་ལང་ཚོ་དར་
ལ་བབ་པ་སོགས་ཕུན་ཚོགས་ཀྱི་མཚན་མ་གང་རུང་མཐོང་བ་ལ་བརྟེན་ནས་་་་་་་
དགའ་ཞིང་ཡིད་བདེ་བའི་ཆ་ནས་བཞག་པའི་རིག་པ་ཞིག་ལ་ཟེར། དཔེར་ན།
འདོད་པའི་ཡོན་ཏན་སོགས་གང་ཡང་རུང་བ་ལ་དམིགས་ནས་ཡིད་དགའ་ཞིང་་་་
བདེ་བས་སེམས་ཁེངས་པའི་རྣམ་པ་ཅན་གྱི་སེམས་བྱུང་ལྟ་བུའོ། བཅུ་བ། རྣམ་
འཚེ་ཞེས་པ་ནི། ཁོང་ཁྲོའི་ཆར་གཏོགས་ཤིང་། གཞན་ལ་སྙིང་བརྩེ་བ་སོགས་མེད་
ཅིང་ཐོ་འཚམས་པར་འདོད་པའི་ཆ་ནས་བཞག་པའི་རིག་པ་ཞིག་ལ་ཟེར། དཔེར་
ན། སེམས་ཅན་ལ་སྙིང་རྗེ་དང་བརྩེ་བ་སོགས་མེད་པའི་སེམས་བྱུང་ལྟ་བུའོ། བཅུ་
གཅིག་པ། ངོ་ཚ་མེད་པའི་སེམས་བྱུང་ཞེས་པ་ནི། དུག་གསུམ་གང་རུང་གི་ཆར་
གཏོགས་ཤིང་རང་ངམ་ཆོས་རྒྱུ་མཚན་དུ་བྱས་ནས་ཁ་ན་མ་ཐོ་བ་ལ་མི་འཛེམ་་་་་
པའི་ཆ་ནས་བཞག་པའི་རིག་པ་ཞིག་ལ་ཟེར། དཔེར་ན། ཉེས་སྤྱོད་ལ་དམིགས་
ནས་རང་དང་ཆོས་རྒྱུ་མཚན་དུ་བྱེད་ཁུལ་གྱིས་འཛེམ་པ་མེད་པའི་རྣམ་པ་ཅན་གྱི་
སེམས་བྱུང་ལྟ་བུའོ། བཅུ་གཉིས་པ། ཁྲེལ་མེད་པའི་སེམས་བྱུང་ཞེས་པ་ནི། གཞན་
ནམ་ཆོས་འཇིག་རྟེན་རྒྱུ་མཚན་དུ་བྱས་ནས་ཁ་ན་མ་ཐོ་བ་ལ་མི་འཛེམ་པའི་ཆ་་་་་
77



ནས་བཞག་པའི་རིག་པ་ཞིག་ལ་ཟེར། དཔེར་ན། ཉེས་སྤྱོད་ལ་དམིགས་ནས་གཞན་
དོན་རྒྱུ་མཚན་དུ་བྱས་ཏེ་འཛེམ་པ་མེད་པའི་རྣམ་པ་ཅན་གྱི་སེམས་བྱུང་ལྟ་བུའོ།
བཅུ་གསུམ་པ། རྨུགས་པ་ཞེས་པ་ནི། གཏི་མུག་གི་ཆར་གཏོགས་ཤིང་རང་དང་
མཚུངས་པར་ལྡན་པའི་སེམས་དེ་བློང་བློང་བོར་གྱུར་ནས་དམིགས་པ་ཇི་ལྟ་བ་་་་་ །
བཞིན་དུ་མི་རྟོགས་པར་བྱེད་པའི་ཆ་ནས་བཞག་པའི་རིག་པ་ཞིག་ལ་ཟེར། དཔེར་
ན། དམིགས་ཡུལ་གང་ལ་རྣམ་པ་ཇི་ལྟར་བཟུང་ཡང་ལུས་སེམས་ལྕི་ཞིང་ལས་སུ་
མ་རུང་བར་ཉོག་ཉོག་པོའི་རྣམ་པ་ཅན་གྱི་སེམས་བྱུང་ལྟ་བུའོ། བཅུ་བཞི་བ། རྒོད་
པ་ཞེས་པ་ནི། འདོད་ཆགས་ཀྱི་ཆར་གཏོགས་ཤིང་སེམས་རྣམ་པར་འཕྲོ་ཞིང་མ་ཞི་
བར་བྱེད་པའི་ཆ་ནས་བཞག་པའི་རིག་པ་ཞིག་ལ་ཟེར། དཔེར་ན། འདོད་པའི་
ཡོན་ཏན་ལ་དམིགས་ནས་སེམས་ནང་དུ་མི་གནས་པར་ཕྱི་རོལ་དུ་འཕྲོ་བའི་རྣམ་
པ་ཅན་གྱི་སེམས་བྱུང་ལྟ་བུའོ། བཅོ་ལྔ་བ། མ་དད་པའི་སེམས་བྱུང་ཞེས་པ་ནི།
གཏི་ཏུག་གི་ཆར་གཏོགས་ཤིང་དགེ་བའི་ཆོས་སོགས་གང་རུང་ལ་དམིགས་ནས་
མ་དད་པའམ་མི་འདོད་པ་ཡིད་མི་ཆེས་པ་ཅི་རིགས་པའི་ཆ་ནས་བཞག་པའི་རིག་
པ་ཞིག་ལ་ཟེར། དཔེར་ན། ལས་རྒྱུ་འབྲས་དང་གང་ཟག་གི་ཡོན་ཏན་སོགས་ལ་
དམིགས་ཀྱང་ཡིད་མི་ཆེས་པར་འདོད་པའི་རྣམ་པ་ཅན་གྱི་སེམས་བྱུང་ལྟ་བུའོ། ་་་
བཅུ་དྲུག་པ། ལེ་ལོ་ཞེས་པ་ནི། གཏི་མུག་གི་ཆར་གཏོགས་ཤིང་དགེ་བ་ལ་སེམས་མི་
སྤྲོ་བར་བྱེད་པའི་ཆ་ནས་བཞག་པའི་རིག་པ་ཞིག་ལ་ཟེར། དཔེར་ན། དམིགས་
ཡུལ་དགེ་བ་དང་ལེགས་ཚོགས་ཀྱི་བྱ་བ་གང་ལ་དམིགས་ཀྱང་སེམས་མི་སྤྲོ་བའི་་་་
རྣམ་པ་ཅན་གྱི་སེམས་བྱུང་ལྟ་བུའོ། བཅུ་བདུན་པ། བག་མེད་པའི་སེམས་བྱུང་
ཞེས་པ་ནི། དུག་གསུམ་ལེ་ལོ་གང་རུང་དང་བཅས་པའི་ཆར་གཏོགས་ཤིང་དགེ་



བའི་ཆོས་མི་སྒོམ་ལ། ཟག་བཅས་ཀྱི་ཆོས་རྣམས་ལ་སེམས་མི་བསྲུང་བར་བག་
ཡངས་སུ་གཏོང་བར་བྱེད་པའི་ཆ་ནས་བཞག་པའི་རིག་པ་ཞིག་ལ་ཟེར། དཔེར་ན།
དམིགས་ཡུལ་དགེ་བ་ལ་འཇུག་པའི་ཚེ་མི་མཐུན་ཕྱོགས་ལ་སེམས་མི་བསྲུང་ཞིང་
མི་འབད་པའི་རྣམ་པ་ཅན་གྱི་སེམས་བྱུང་ལྟ་བུའོ། བཅོ་བརྒྱད་པ། བརྗེད་ངེས་
ཞེས་པ་ནི། ཉོན་མོངས་ཀྱི་དམིགས་པ་དྲན་པའི་སྒོ་ནས་དགེ་བ་ལ་སེམས་མི་
གསལ་བར་བྱེད་པའི་ཆ་ནས་བཞག་པའི་རིག་པ་ཞིག་ལ་ཟེར། དཔེར་ན། ཉོན་
མོངས་ཀྱིས་སེམས་མི་གསལ་བར་གྱུར་ནས་བརྗེད་པའི་རྣམ་པ་ཅན་གྱི་སེམས་་་་་
བྱུང་ལྟ་བུའོ། བཅུ་དགུ། ཤེས་བཞིན་མ་ཡིན་པའི་སེམས་བྱུང་ཞེས་པ་ནི། ཤེས་རབ་
ཉོན་མོངས་ཅན་དུ་གྱུར་བའི་སྤྱོད་པ་གང་ཡང་རུང་བ་ལ་མི་ཤེས་བཞིན་དུ་འཇུག་
པར་བྱེད་པའི་ཆ་ནས་བཞག་པའི་རིག་པ་ཞིག་ལ་ཟེར། དཔེར་ན། སྒོ་གསུམ་གྱི་
སྤྱོད་པ་ལ་དམིགས་ནས་མི་ཤེས་བཞིན་དུ་འཇུག་པའི་རྣམ་པ་ཅན་གྱི་སེམས་བྱུང་
ལྟ་བུའོ། ཉི་ཤུ་བ། རྣམ་གཡེང་ཞེས་པ་ནི། དུག་གསུམ་གང་རུང་གི་ཆར་གཏོགས་
ཤིང་དམིགས་པ་ལ་སེམས་རྣམ་པར་འཕྲོ་བར་བྱེད་པའི་ཆ་ནས་བཞག་པའི་རིག་
པ་ཞིག་ལ་ཟེར། དཔེར་ན། ཡུལ་གང་ཡང་རུང་བ་ལ་དམིགས་ཀྱང་རྣམ་པར་འཕྲོ་
ཞིང་གཡེང་བའི་རྣམ་པ་ཅན་གྱི་སེམས་བྱུང་ལྟ་བུའོ། ཉེ་ཉོན་ཞེས་པའི་རྒྱུ་མཚན་
ནི། སེམས་རྒྱུད་སྒོ་རེ་རེ་ནས་མ་ཞི་བར་བྱེད་ཅིང་རྩ་བའི་ཉོན་མོངས་འཕེལ་ཞིང་
སྐྱེ་བ་དང་ཉེ་བས་ན་དེ་ལྟར་བརྗོད་པའི་ཕྱིར། གཞན་འགྱུར་བཞི་ནི། གཉིད།
འགྱོད་པ། རྟོག་པ། དཔྱོད་པ་སྟེ་བཞི་བོ་དེ་ཡིན་ནོ། དང་པོ། གཉིད་ཅེས་པ་ནི། ཉོན་
མོངས་པ་ཅན་ནམ་ཉོན་མོངས་པ་ཅན་མ་ཡིན་པའི་མི་ཤེས་པའི་ཆར་གཏོགས་་་་་
ཤིང་དབང་ཤེས་ཡུལ་ལ་འཇུག་པ་རང་དབང་མེད་པར་སྡུད་པར་བྱེད་པའི་ཆ་་་་
79



ནས་བཞག་པའི་སེམས་བྱུང་ཞིག་ལ་ཟེར། དཔེར་ན། སེམས་ཀྱི་འཇུག་པ་རང་
དབང་མེད་པར་ནང་དུ་སྡུད་པར་བྱེད་པའི་རྣམ་པ་ཅན་གྱི་སེམས་བྱུང་ལྟ་བུའོ། ་་་
གཉིས་པ། འགྱོད་པ་ཞེས་པ་ནི། གཏི་མུག་གི་ཆར་གཏོགས་ཤིང་བྱ་བ་དང་བྱ་བ་མ་
ཡིན་པ་གང་རུང་རང་གིས་བསམ་པའམ་གཞན་གྱིས་བྱེད་དུ་བཅུག་པ་ལ་བརྟེན་
ནས་མི་འདོད་བཞིན་དུ་ཡིད་ལ་བཅག་པའི་ཆ་ནས་བཞག་པའི་སེམས་བྱུང་ཞིག་
ལ་ཟེར། དཔེར་ན། བྱ་བ་གང་ཡང་རུང་བ་ལ་དམིགས་ནས་མི་འདོད་བཞིན་དུ་
ཡིད་ལ་བཅག་པའི་རྣམ་པ་ཅན་གྱི་སེམས་བྱུང་ལྟ་བུའོ། གསུམ་པ། རྟོག་པ་ཞེས་པ་
ནི། སེམས་པ་དང་ཤེས་རབ་གང་རུང་གི་ཆར་གཏོགས་ཤིང་སེམས་རྩིང་བར་བྱེད་
པའི་ཆ་ནས་བཞག་པའི་སེམས་བྱུང་ཞིག་ལ་ཟེར། དཔེར་ན། ཤེས་རབ་ཀྱི་ཡུལ་ལ་
དམིགས་ནས་རགས་པའམ་རྙིང་བའི་རྣམ་པས་འཇུག་པར་བྱེད་པའི་སེམས་བྱུང་
ལྟ་བུའོ། བཞི་བ། དཔྱོད་པ་ཞེས་པ་ནི། སེམས་པ་སྟེ་། ཤེས་རབ་ཀྱི་ཆར་གཏོགས་
ཤིང་སེམས་ཞིབ་པར་བྱེད་པའི་ཆ་ནས་བཞག་པའི་སེམས་བྱུང་ཞིག་ལ་ཟེར། ་་་་་་
དཔེར་ན། ཤེས་རབ་ཀྱི་ཡུལ་ལ་དམིགས་ནས་ཞིབ་ཏུ་བྱས་ཏེ་དཔྱོད་པའི་རྣམ་པས་
འཇུག་པའི་སེམས་བྱུང་ལྟ་བུའོ། གཞན་འགྱུར་ཞེས་པའི་རྒྱུ་མཚན་ནི། ཀུན་སློང་
དང་མཚུངས་ལྡན་གྱི་དབང་གིས་དགེ་བ་དང་མི་དགེ་བ་དང་ལུང་མ་བསྟན་་་་་་་
གཞན་དང་གཞན་དུ་འགྱུར་བས་ན་དེ་ལྟར་བཤད་པ་ཡིན་པའི་ཕྱིར། གཉིས་པ།
ཚད་མ་དང་ཚད་མིན་བཤད་པ་ལ། ཚད་མ་ཞེས་པ་ནི། གསར་དུ་མི་བསླུ་བའི་རིག་
པ་ཞིག་ལ་ཟེར། འདི་ལ་དབྱེ་ན། མངོན་སུམ་ཚད་མ་དང་རྗེས་དཔག་ཚད་མ་
གཉིས་ཡོད། དང་པོ། མངོན་སུམ་ཚད་མ་ཞེས་པ་ནི། རྟོག་བྲལ་མ་འཁྲུལ་བའི་ཤེས་
པ་ཞིག་ལ་ཟེར། སྐབས་འདིར་རིགས་རྒྱན་དང་སྡེ་བདུན་རྒྱན་གཉིས་མི་མཐུན་ཏེ།
80



རིགས་རྒྱན་ལྟར་ན། མངོན་སུམ་ཡིན་ན། མངོན་སུམ་ཚད་མ་ཡིན་པས་མ་ཁྱབ་ལ།
སྡེ་བདུན་རྒྱན་ལྟར་ན་ཁྱབ་པར་འདོད་དོ། འོན་ཀྱང་། སྡེ་བདུན་ལས། མངོན་སུམ
ཡིན་པ་ལ་མངོན་སུམ་ཚད་མ་ཡིན་པས་ཁྱབ་ཀྱང་། དེ་ལ་མངོན་སུམ་ཡིན་པ་ལ་
མངོན་སུམ་ཚད་མ་ཡིན་པས་མ་ཁྱབ་སྟེ། དཔེར་ན། རྗེས་དཔག་ཚད་མ་ཡིན་ན་
འཁྲུལ་ཤེས་ཡིན་པས་ཁྱབ་ཀྱང་། དེ་ལ་རྗེས་དཔག་ཚད་མ་ཡིན་པ་ལ་དེ་ལ་འཁྲུལ་
ཤེས་ཡིན་པས་མ་ཁྱབ་པ་ལྟ་བུའོ། ཞེས་དང༌། ཡང་དེ་ཉིད་ལས། མངོན་སུམ་དང་
མངོན་སུམ་ཚད་མ་ལ་ཁྱད་པར་ཕྱེ་བ་སློབ་དཔོན་ཡབ་སྲས་ཀྱིས་གང་དུ་ཡང་མ་་་་
བཤད་ལ། ཆོས་ཀྱི་རྗེ་ཡང་། མངོན་སུམ་རྟོག་བྲལ་མ་འཁྲུལ་བ། ཉིད་ཀྱིས་ཚད་མར་
གྲུབ་པ་ཡིན། ཞེས་བཞེད་དོ། ཞེས་གསུངས་ལ། རིགས་པའི་རྒྱན་ལས། མངོན་སུམ་
གྱི་མཚན་ཉིད། རྟོག་བྲལ་མ་འཁྲུལ་བའི་ཤེས་པ། མངོན་སུམ་ཚད་མའི་མཚན་ཉིད།
གསར་དུ་མི་བསླུ་བའི་ཤེས་པ་གང་ཞིག་རྟོག་བྲལ་མ་འཁྲུལ་བའོ། ཞེས་གསུངས་
པས་མངོན་སུམ་དང་མངོན་སུམ་ཚད་མ་གཉིས་ལ་ཁྱད་པར་ཕྱེས་པ་ཡིན་ནོ། ་་་་
མངོན་སུམ་ལ་དབྱེ་ན། དབང་པོའི་མངོན་སུམ། ཡིད་ཀྱི་མངོན་སུམ། རང་རིག་
མངོན་སུམ། རྣལ་འབྱོར་མངོན་སུམ་དང་བཞི་ལས། དང་པོ། དབང་པོའི་མངོན་
སུམ་ཞེས་པ་ནི། རང་གི་ཐུན་མོང་མ་ཡིན་པའི་བདག་རྐྱེན་དབང་པོ་གཟུགས་ཅན་
པ་ལས་བྱུང་ཞིང་རྟོག་བྲལ་མ་འཁྲུལ་བའི་གཞན་རིག་ཅིག་ལ་ཟེར། དབྱེ་ན།
གཟུགས་འཛིན་དབང་པོའི་མངོན་སུམ་ནས་རེག་བྱ་འཛིན་པའི་དབང་པོའི་་་་་་་
མངོན་སུམ་གྱི་བར་ལྔ་ཡོད་པའི་ཕྱིར། དེ་རེ་རེ་ལ་ཡང་རང་ཡིན་པར་གྱུར་བའི་
ཚད་མ། བཅད་ཤེས། སྣང་ལ་མ་ངེས་པའི་བློ་དང་གསུམ་གསུམ་ཡོད་པའི་ཕྱིར།
མཚན་གཞི་ནི། གཟུགས་འཛིན་དབང་མངོན་ལྟ་བུར་མཚོན་ན། གཟུགས་འཛིན་



དབང་མངོན་སྐད་ཅིག་དང་བོ་ཚད་མ། སྐད་ཅིག་གཉིས་པ་བཅད་ཤེས། གཟུགས་
མཐོང་ངམ་མ་མཐོང་སྙམ་པའི་ཐེ་ཚོམ་འདྲེན་པའི་དབང་མངོན་སྣང་ལ་མ་ངེས་
པའི་བློ་ཡིན་ནོ། དེ་བཞིན་ཕྱི་མ་རྣམས་ལ་རིགས་འདྲས་ཤེས་པར་བྱའོ། གཉིས་པ།
ཡིད་མངོན་ཞེས་པ་ནི། རང་གི་ཐུན་མོང་མ་ཡིན་པའི་བདག་རྐྱེན་ཡིད་དབང་ལས་
དངོས་སུ་སྐྱེས་པའི་རྟོག་བྲལ་མ་འཁྲུལ་བའི་གཞན་རིག་གི་ཡིད་ཤེས་ཤིག་ལ་ཟེར།
དབྱེ་ན། གཟུགས་འཛིན་ཡིད་མངོན་ནས། རེག་བྱ་འཛིན་པའི་ཡིད་མངོན་གྱི་བར་
ལྔ་ཡོད་དོ། ཡིད་མངོན་ཅི་ལྟར་སྐྱེ་བ་ཡིན་ཞེ་ན། རང་འདྲེན་བྱེད་ཀྱི་དབང་མངོན་
གྱི་རྒྱུན་མཐར་སྐྱེ་བ་ཡིན་ལ། དཔེར་ན། གཟུགས་འཛིན་མིག་གི་དབང་མངོན་གྱིས་
དྲངས་པའི་གཟུགས་འཛིན་ཡིད་མངོན་ལྟ་བུའོ། གསུམ་པ། རང་རིག་མངོན་སུམ་
ཞེས་པ་ནི། རྟོག་བྲལ་མ་འཁྲུལ་བའི་འཛིན་རྣམ་ཞིག་ལ་ཟེར། དེ་ལ་དབྱེ་ན། ཚད་
མ། བཅད་ཤེས་སྣང་ལ་མ་ངེས་པའི་བློ་དང་གསུམ་ཡོད་ལ། དཔེར་ན། མིག་ཤེས་
ཉམས་མྱོང་གི་རང་རིག་སྐད་ཅིག་དང་པོ་ལྟ་བུ་དང་པོ་དང་། དེ་སྐད་ཅིག་གཉིས་
པ་ལྟ་བུ་གཉིས་པ། སོ་སྐྱེའི་རྒྱུད་ཀྱི་དུས་མཐའི་སྐད་ཅིག་མའི་ངོ་བོར་གྱུར་བའི་
ཡིད་མངོན་འཛིན་པའི་རང་རིག་དེ་གསུམ་པ་ཡིན་ནོ། བཞི་བ་རྣལ་འབྱོར་མངོན་
སུམ་ཞེས་པ་ནི། རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་བའི་ཞི་ལྷག་
ཟུང་འབྲེལ་གྱི་ཏིང་ངེ་འཛིན་སྒོམ་སྟོབས་ལས་བྱུང་ཞིང་། རང་ཡུལ་ཡང་དག་པའི་
དོན་ལ་རྟོག་བྲལ་མ་འཁྲུལ་བའི་མཁྱེན་པ་ཞིག་ལ་ཟེར། དབྱེ་ན། ཚད་མ་དང་
བཅད་ཤེས་གཉིས་ཡོད་ཀྱང་། སྣང་ལ་མ་ངེས་པའི་བློ་མེད་དེ། རྣལ་འབྱོར་མངོན་
སུམ་ཡིན་ན། རང་ལ་སྣང་བ་ཐམས་ཅད་ངེས་པས་ཁྱབ་པའི་ཕྱིར། འོ་ན་རྣལ་
འབྱོར་མངོན་སུམ་དེ་བདག་རྐྱེན་ཞི་ལྷག་ཟུང་འབྲེལ་གྱི་ཏིང་ངེ་འཛིན་སྒོམ་་་་་་་
82



སྟོབས་ལས་བྱུང་དགོས་ན། ཞི་ལྷག་གི་ཁྱད་པར་དང་། ཞི་ལྷག་ཟུང་དུ་ཇི་ལྟར་
འབྲེལ་བའི་ཚུལ་ངེས་རྒྱུ་གལ་ཆེ་བས། འདིར་ངོ་སྤྲོད་མདོར་བསྡུས་ཙམ་བྱེད་པ་ལ།
དང་པོ། ཞི་གནས་ཞེས་པ་ནི། སེམས་གནས་པའི་ཐབས་དགུ་ལ་བརྟེན་ནས་སེམས་
རང་གི་དམིགས་པ་ལ་ཇི་ལྟར་འདོད་འདོད་དུ་མཉམ་པར་འཇོག་ནུས་པའི་ཤིན་
སྦྱངས་ཀྱི་བདེ་བས་ཟིན་པའི་ཏིང་ངེ་འཛིན་ཅིག་ལ་ཟེར། ཞི་གནས་ཞེས་བརྗོད་
པའི་རྒྱུ་མཚན་ནི། སེམས་ཕྱི་རོལ་གྱི་ཡུལ་ལ་འཕྲོ་བ་ཞི་ནས་ནང་དུ་དམིགས་པ་ལ་
རྩེ་གཅིག་ཏུ་གནས་པས་ནའོ། འོ་ན་ཞི་གནས་ཏེ་སེམས་གནས་པའི་ཐབས་དགུ་ལ་
བརྟེན་ནས་ཐོབ་དགོས་ན། སེམས་གནས་པའི་ཐབས་དགུ་བོ་གང་ཞེ་ན། ནང་ཉིད་
དུ་འཇོག་པ་དང་། རྒྱུན་དུ་འཇོག་པ། བསླན་ཏེ་འཇོག་པ་དང་། ཉེ་བར་འཇོག་པ་
དང་། དུལ་བར་བྱེད་པ་དང་། ཞི་བར་བྱེད་པ་དང་། རྣམ་པར་ཞི་བར་བྱེད་པ་
དང་། རྩེ་གཅིག་ཏུ་འཇོག་པ་དང་། མཉམ་པར་འཇོག་པའོ། དང་པོ། ནང་ཉིད་དུ་
འཇོག་པ་ཞེས་པ་ནི། དང་པོར་ལྷ་སྐུ་ལ་སོགས་པ་དམིགས་པ་གང་ཡང་རུང་བ་ལ་
སེམས་གཏད་ནས་སྒོམ་པར་བྱེད་པའི་ཏིང་ངེ་འཛིན་ཞིག་ལ་ཟེར། གཉིས་པ། རྒྱུན་
དུ་འཇོག་པ་ཞེས་པ་ནི། གོང་གི་དམིགས་པ་དེ་ཉིད་འཕྲོ་མཐུད་དེ་སྒོམ་པར་བྱེད་
པའི་ཏིང་ངེ་འཛིན་ཅིག་ལ་ཟེར། གསུམ་པ། བསླན་ཏེ་འཇོག་པ་ཞེས་པ་ནི། སེམས་
སྔར་གྱི་དམིགས་པ་ལས་གཡེང་བའི་ཚེ་སླར་ཡང་སེམས་སྔར་གྱི་དམིགས་པ་ལ་་་་་
གཏད་དེ་སྒོམ་པར་བྱེད་པའི་ཏིང་ངེ་འཛིན་ཅིག་ལ་ཟེར། བཞི་བ། ཉེ་བར་འཇོག་
པ་ཞེས་པ་ནི། དམིགས་པ་གོང་འཕེལ་དུ་བཏང་སྟེ་སྒོམ་པར་བྱེད་པའི་ཏིང་ངེ་
འཛིན་ཅིག་་ལ་ཟེར། ལྔ་བ། དུལ་པར་བྱེད་པ་ཞེས་པ་ནི། ཏིང་ངེ་འཛིན་སྒོམ་པའི་
ཚེ་བྱིང་རྒོད་བྱུང་བ་ན་ཏིང་ངེ་འཛིན་གྱི་ཡོན་ཏན་བསམ་པའི་སྒོ་ནས་ཏིང་ངེ་



འཛིན་སྒོམ་པ་ལ་སྤྲོ་བ་བསྐྱེད་དེ། སེམས་དམིགས་པ་ལ་འཛིན་པར་བྱེད་པའི་ཏིང་
ངེ་འཛིན་ཅིག་ལ་ཟེར། དྲུག་པ། ཞི་བར་བྱེད་པ་ཞེས་པ་ནི། ཏིང་ངེ་འཛིན་སྒོམ་
པའི་ཚེ། རྒོད་པ་བྱུང་བ་ན། རྣམ་གཡེང་གི་ཉེས་དམིགས་བསམ་པའི་སྒོ་ནས་ཏིང་
ངེ་འཛིན་སྒོམ་པ་ལ་མི་དགའ་བ་ཞི་བར་བྱས་ཏེ། སེམས་དམིགས་པ་ལ་འཛིན་
པར་བྱེད་པའི་ཏིང་ངེ་འཛིན་ཞིག་ལ་ཟེར། བདུན་པ། རྣམ་པར་ཞི་བར་བྱེད་པ་
ཞེས་པ་ནི་ཏིང་ངེ་འཛིན་སྒོམ་པའི་ཚེ་ཆགས་སེམས་དང་ཡིད་མི་བདེ་བ་བྱུང་ན་
དེ་མ་ཐག་ཞི་བར་བྱས་ཏེ། སྒོམ་པར་བྱེད་པའི་ཏིང་ངེ་འཛིན་ཞིག་ལ་ཟེར། བརྒྱད་
པ། རྩེ་གཅིག་ཏུ་འཇོག་པ་ཞེས་པ་ནི། འབད་རྩོལ་དང་བཅས་པའི་སྒོ་ནས་སེམས་
རང་གི་དམིགས་པ་ལ་ཇི་ལྟར་འདོད་འདོད་དུ་མཉམ་པར་འཇོག་པའི་ཏིང་ངེ་་་་
འཛིན་ཞིག་ལ་ཟེར། དགུ་བ། མཉམ་པར་འཇོག་པ་ཞེས་པ་ནི། འབད་མེད་ལྷུན་
གྲུབ་དུ་རང་གི་དམིགས་པ་ལ་ཇི་ལྟར་འདོད་འདོད་དུ་མཉམ་པར་འཇོག་པའི་་་་་
ཏིང་ངེ་འཛིན་ཞིག་ལ་ཟེར། དེ་ལྟ་བུའི་སེམས་གནས་དགུ་བོ་དེ་ལ་འདོད་སེམས་
རྩེ་གཅིག་པའི་ཏིང་ངེ་འཛིན་ཞེས་བྱ་ལ། འབད་མེད་ལྷུན་གྲུབ་ཏུ་སེམས་རང་གི་
དམིགས་པ་ལ་ཇི་ལྟར་འདོད་འདོད་དུ་མཉམ་པར་བཞག་བཞིན་པའི་ངང་ནས་་་
ཤིན་སྦྱངས་ཀྱིས་ཟིན་པའི་བདེ་བ་ཐོབ་པ་ན་ཞི་གནས་ཐོབ་པ་ཞེས་བྱའོ། གཉིས་
པ། ལྷག་མཐོང་ཞེས་པ་ནི། ཞི་གནས་ཀྱི་ངང་ནས་རང་གི་དམིགས་པ་ལ་དཔྱད་
སྟོབས་ཀྱིས་དྲངས་པའི་ཤིན་སྦྱངས་ཀྱི་བདེ་བས་ཟིན་པའི་སྒོ་ནས་རང་ཡུལ་ལ་སོ་
སོར་དཔྱོད་པར་བྱེད་པའི་ཤེས་རབ་ཅིག་ལ་ཟེར། ལྷག་མཐོང་ཞེས་བརྗོད་པའི་རྒྱུ་
མཚན་ནི། ཞི་གནས་ལས་ལྷག་པ་སྟེ་ཁྱད་པར་གྱི་དོན་མཐོང་བས་ན་ལྷག་མཐོང་
ཞེས་པ་ཡིན་ནོ། གསུམ་པ། ཞི་ལྷག་ཟུང་དུ་འབྲེལ་ཚུལ་ནི། དཔེར་ན། ཉེར་སྡོག་
84



ཡིད་བྱེད་དྲུག་གི་སྐབས་སུ། བསམ་གཏན་དང་པོ་དེ་ལས་བཟློག་སྟེ་ཞི་བའི་མཚན་
ཉིད་དུ་སོ་སོར་ཐོས་བསམ་གྱིས་དཔྱོད་པར་བྱེད་ཅིང་། དེ་ལྟར་དཔྱད་སྟོབས་ཀྱིས་
དྲངས་པའི་ཤིན་སྦྱངས་ཀྱི་བདེ་བ་མ་སྐྱེས་པའི་ལྷག་མཐོང་རྗེས་མཐུན་པ་ཞིག་ལ་
བསམ་གཏན་དང་པོའི་ཉེར་བསྡོགས་མཚན་ཉིད་སོ་སོར་རིག་པའི་ཡིད་བྱེད་ཟེར།
དེ་ཡུན་རིང་དུ་གོམས་པར་བྱས་པ་ལ་བརྟེན་ནས་སྔར་བཞིན་འདོད་པ་ལ་རགས་
པ་དང། བསམ་གཏན་དང་པོ་ལ་ཞི་བའི་རྣམ་པར་སོ་སོར་རྟོགས་པའི་ཤེས་རབ་
ཀྱིས་དཔྱོད་པར་བྱེད་ཅིང་། དེ་ལྟར་དཔྱད་སྟོབས་ཀྱིས་དྲངས་པའི་ཤིན་སྦྱངས་ཀྱི་
བདེ་བས་ཟིན་པ་ན། ཞི་ལྷག་ཟུང་འབྲེལ་ཐོབ་པ་ཡིན་ནོ། གཉིས་པ། རྗེས་དཔག་
ཚད་མ་ཞེས་པ་ནི། རང་གི་རྟེན་དུ་གྱུར་བའི་རྟགས་ཡང་དག་ལ་བརྟེན་ནས་སྐྱེས་
པའི་གསར་དུ་མི་བསླུ་བའི་ཞེན་རིག་ཅིག་ལ་ཟེར། དབྱེ་ན། དངོས་སྟོབས་རྗེས་
དཔག གྲགས་པའི་རྗེས་དཔག ཡིད་ཆེས་རྗེས་དཔག་དང་གསུམ་ལས། དང་པོ།
རང་གི་བརྟེན་ཏུ་གྱུར་བའི་དངོས་སྟོབས་ཀྱི་རྟགས་ལ་བརྟེན་ནས་རང་གི་གཞན་
བྱ་ལྐོག་གྱུར་ལ་གསར་དུ་མི་བསླུ་བའི་ཞེན་རིག་ཅིག་ལ་ཟེར། གཉིས་པ། རང་གི་
རྟེན་དུ་གྱུར་བའི་གྲགས་པའི་རྟགས་ཡང་དག་ལ་བརྟེན་ནས་རང་གི་གཞལ་བྱ་་་་་
འདོད་པ་ཙམ་གྱིས་བཞག་པ་འབའ་ཞིག་ལ་གསར་དུ་མི་བསླུ་བའི་ཞེན་རིག་ཅིག་
ལ་ཟེར། གསུམ་པ། རང་གི་རྟེན་དུ་གྱུར་པའི་ཡིད་ཆེས་པའི་རྟགས་ཡང་དག་ལ་
བརྟེན་ནས་རང་གི་གཞལ་བྱ་ཤིན་ཏུ་ལྐོག་གྱུར་ལ་གསར་དུ་མི་བསླུ་བའི་ཞེན་རིག་
ཅིག་ལ་ཟེར། རྒྱས་པར་རྟགས་རིགས་ཀྱི་སྐབས་སུ་བཤད་དོ། ཚད་མིན་གྱི་བློ་
བཤད་པ་ལ། མ་རྟོགས། ལོག་རྟོག། ཐེ་ཚོམ་དང་གསུམ་ཡོད་དོ། དང་པོ། མ་རྟོགས་
པའི་བློ་ཞེས་པ་ནི་རང་ཡུལ་མ་རྟོགས་པ་སྟེ། དཔེར་ན། སྣང་ལ་མ་ངེས་པའི་བློ་
85



ཐམས་ཅད་དོ། གཉིས་པ། ལོག་རྟོག་ཅེས་པ་ནི། རང་གི་འཛིན་སྟངས་ཀྱི་ཡུལ་ལ་
ལོག་པར་རྟོག་པ་སྟེ། འཁྲུལ་བའི་རིག་པ་ཞིག་ལ་ཟེར། དཔེར་ན། ཟླ་གཅིག་ཟླ་
གཉིས་སུ་སྣང་བའི་དབང་ཤེས་རྟོག་མེད་ལོག་ཤེས་དང་། སྒྲ་རྟག་འཛིན་རྟོག་པ་
རྟོག་པར་གྱུར་བའི་ལོག་ཤེས་ཡིན་ནོ། གསུམ་པ། ཐེ་ཚོམ་ཞེས་པ་ནི། རང་ཡུལ་ལ་
མཐའ་གཉིས་སུ་དོགས་པའི་རབ་ཏུ་ཕྱེ་བའི་སེམས་བྱུང་ཞིག་ལ་ཟེར། དཔེར་ན།
སྒྲ་རྟག་གམ་མི་རྟག་སྙམ་པའི་བློ་ལྟ་བུའོ། གསུམ་པ། དབང་ཤེས་དང་ཡིད་ཤེས་
བཤད་པ་ལ། དང་པོ། དབང་ཤེས་ཞེས་པ་ནི། རང་གི་ཐུན་མོང་མ་ཡིན་པའི་བདག་
རྐྱེན་དུ་གྱུར་བའི་དབང་པོ་གཟུགས་ཅན་པ་ལ་བརྟེན་ནས་སྐྱེས་པའི་རིག་པ་ཞིག་
ལ་ཟེར། དབྱེ་ན། མིག་གི་ཤེས་པ། རྣ་བའི་ཤེས་པ། སྣའི་ཤེས་པ། ལྕེའི་ཤེས་པ། ལུས་
ཀྱི་ཤེས་པ་དང་ལྔ་ཡོད་ལ། རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་བའི་
མིག་དབང་ལ་བརྟེན་ནས་སྐྱེས་པའི་རིག་པ་མིག་ཤེས་ཀྱི་མཚན་ཉིད་ཡིན་ལ། དེས་
ཕྱི་མ་རྣམས་ལ་རིགས་འདྲའོ། གཉིས་པ། ཡིད་ཤེས་ཞེས་པ་ནི། རང་གི་ཐུན་མོང་མ་
ཡིན་པའི་བདག་རྐྱེན་དུ་གྱུར་བའི་ཡིད་དབང་ལ་བརྟེན་ནས་སྐྱེས་པའི་རིག་པ་་་་
ཞིག་ལ་ཟེར། དབྱེ་ན། རྟོགས་པར་གྱུར་བའི་ཡིད་ཤེས་དང་། རྟོག་མེད་དུ་གྱུར་བའི་
ཡིད་ཤེས་གཉིས་ཡོད་ལ། རྟོག་པ་ཡིན་ན། རྟོག་པར་གྱུར་བའི་ཡིད་ཤེས་ཡིན་པས་
ཁྱབ་སྟེ། ཡིད་མངོན་དང་། རང་རིག་མངོན་སུམ་གང་རུང་ཡིན་ན། རྟོག་མེད་དུ་
གྱུར་བའི་ཡིད་ཤེས་ཡིན་པས་ཁྱབ། ཡིད་ཤེས་ལ་རྟོག་པ་དང་། རྟོག་མེད་ཀྱི་ཤེས་པ་
གཉིས་ཡོད་ཀྱང་། དབང་ཤེས་ཡིན་ན། རྟོག་མེད་ཀྱི་ཤེས་པ་ཡིན་པས་ཁྱབ་པ་ཡོད་
པ་ཡིན་ནོ། བཞི་བ། མི་བསླུ་བ་དང་བསླུ་བའི་ཤེས་པ་བཤད་པ་ལ། མི་བསླུ་བའི་
ཤེས་པ་ཞེས་པ་ནི། རང་གི་གཞལ་བྱ་གཞལ་བ་ལྟར་དུ་གྲུབ་པའི་རིག་པ་ཞིག་ལ་
86



ཟེར། རྣམ་པ་གཉིས་ཏེ། གང་ལ་མི་བསླུ་བའི་འཇུག་ཡུལ་གཉིས་ཡོད་པ་ལྟར་
འཇུག་ཡུལ་དང་པོའི་དབང་དུ་བྱས་པའི་མི་བསླུ་བ་ནི། ཡུལ་དེ་ཚད་མ་དེ་ཇི་ལྟར་
དོན་བྱེད་པར་གཞལ་བ་ལྟར་དངོས་པོ་ལ་ཡང་དོན་དེ་བྱེད་པར་གནས་པའོ། རྣམ་
འགྲེལ་ལས། དོན་བྱེད་ནུས་པར་གནས་པ་ནི། མི་བསླུ། ཞེས་གསུངས་པ་ལྟར་ལ།
འཇུག་ཡུལ་གཉིས་པ་ལ་ལྟོས་པའི་མི་བསླུ་བའི་དོན་ནི། ཚད་མ་དེ་ལ་ཡུལ་དེའི་
གནས་ལུགས་མ་ཤེས་པ་ཤེས་པར་བྱེད་པའི་ནུས་པ་ཡོད་པ་དེ་ལ་བྱེད་དེ། རྣམ་
འགྲེལ་ལས། མ་ཤེས་དོན་གྱི་གསལ་བྱེད་ཀྱང་། ཞེས་གསུངས་པའི་ཕྱིར་རོ། དོན་
བསྡུ་ན། དོན་བྱེད་ནུས་པར་གནས་པ་མི་བསླུ་བའི་དོན་ཡིན་པར་མ་ཟད། མ་ཤེས་
དོན་གྱི་གསལ་བྱེད་ཀྱང་མི་བསླུ་བའི་དོན་ཡིན་ནོ། ཞེས་པ་ལ། ཚད་མ་བསླུ་མེད་ །
ཅན་ཤེས་པ། མ་ཤེས་དོན་གྱི་གསལ་བྱེད་ཀྱང་། ཞེས་ཀྱང་སྒྲ་སྨྲས་པའི་དོན་དུ་སྣང་
ངོ༌། དེས་མཚོན་མི་བསླུ་བ་དང་མི་བསླུ་བའི་ཤེས་པའི་ཁྱད་པར་ཡང་ཤེས་པར་
བྱའོ། བསླུ་བའི་ཤེས་པ་ཞེས་པ་ནི། རང་གི་གཞལ་བྱ་གཞལ་བ་ལྟར་དུ་མ་གྲུབ་པའི་
རིག་པ་ཞིག་ལ་ཟེར། དེ་ཡང་ཡུལ་གང་ཡང་རུང་བ་ལ་བསླུ་བའི་ཚུལ་ནི།ཤེས་པ་
དེས་ཡུལ་ཇི་ལྟར་གཞལ་བ་ལྟར་དོན་དམ་པར་དོན་བྱེད་པར་གཞལ་བ་དོན་དུ་མ་
གྲུབ་པ་ལ་དོན་དུ་བསླུ་བའམ་ཡུལ་དེའི་གནས་ལུགས་གསལ་པོ་རྟོག་པར་འཇལ་
བའི་ནུས་པ་མེད་པས་བསླུ་བའི་ཤེས་པ་ཞེས་འཇོག་ལུགས་མང་དུ་སྣང་ཡང་སྤྱི་་་་
འགྲོའི་ཚུལ་ལ་ཤེས་པ་དེས་རང་ཡུལ་གཞལ་བ་ལྟར་དོན་དམ་པར་མ་གྲུབ་པ་ཞིག་
ལ་ཟེར་རོ།། ལྔ་བ། རང་རིག་དང་གཞན་རིག་གཉིས་ལས། དང་པོ་རང་རིག་ཅེས་
པ་ནི། ཁ་ནང་ཁོ་ནར་ཕྱོགས་པའི་ཤེས་པ་ཞིག་ལ་ཟེར། དཔེར་ན། སངས་རྒྱས་
འཕགས་པའི་རྒྱུད་ཀྱི་ཡིད་ཤེས་ཉམས་སུ་མྱོང་བའི་རང་རིག་མངོན་སུམ་ལྟ་བུའོ།།
87



གཞན་རིག་ཅེས་པ་ནི། ཁ་ཕྱི་བལྟས་ཀྱི་ཤེས་པ་ཞིག་ལ་ཟེར། དཔེར་ན། གཟུགས་
སོགས་ཕྱིའི་ཆོས་ཡུལ་དུ་བྱེད་པའི་མིག་ཤེས་ལྟ་བུའོ། །
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ། སྤྱིར་ཡུལ་དང་
ཡུལ་ཅན་གཉིས་མི་འགལ་ཏེ། གཟུགས་འཛིན་མིག་ཤེས་བཞིན། ཡུལ་དང་ཡུལ་
ཅན་གཉིས་སུ་ཕྱེ་བའི་ཡུལ་དང་ཡུལ་ཅན་གཉིས་འགལ་བ་ཡིན་ཏེ། ཕྱེ་ཞེས་པས་
ཅིག་ཤེས་ཡིན་པ་གཅོད་པའི་ཕྱིར། རང་གི་རྒྱུ་རྐྱེན་ལས་མ་སྐྱེས་ན། རྟག་པ་ཡིན་
པས་མ་ཁྱབ་ཀྱང་། རང་གི་རྒྱུ་རྐྱེན་ལས་མ་སྐྱེས་པའི་ཆོས་ཡིན་ན། རྟག་པ་ཡིན་
པས་ཁྱབ་པར་ཁས་ལེན་དགོས། གཞི་གྲུབ་ན། ཡུལ་ཡིན་པས་ཁྱབ་ཀྱང་། ཡུལ་ཅན་
ཡིན་པས་མ་ཁྱབ་སྟེ། བུམ་པ་ཡུལ་ཅན་མ་ཡིན་པའི་ཕྱིར། ཤེས་པ་ཡིན་ན། ཡུལ་
ཅན་ཡིན་པའི་ངེས་པ་མེད་དེ། རི་བོང་རྭ་འཛིན་རྟོག་པ་ཡུལ་ཅན་མ་ཡིན་པའི་
ཕྱིར། (ཡིག་ཆ་ལ་ལར་ཡིན་པར་འདོད་པའང་ཡོད།) སྤྱིར་ཚད་མ་ཡིན་ན། བསླུ་
མེད་ཀྱི་ཤེས་པ་ཡིན་པས་ཁྱབ་ཀྱང་། མ་འཁྲུལ་བའི་ཤེས་པ་ཡིན་པས་མ་ཁྱབ་སྟེ།
རྗེས་དཔག་འཁྲུལ་ཤེས་ཡིན་པའི་ཕྱིར། རྟག་དངོས་གཉིས་ཡུལ་གྱི་ཕུང་སུམ་སེལ་
བའི་གྲངས་ངེས་ཡིན་ཡང་། ཡུལ་དེ་གཉིས་པོ་གང་ཡིན་དུ་དྲིས་ན་རྟག་པར་
འདོད་པ་ཁོ་ནའོ།
4. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། བློས་རིག་པར་བྱ་བ་ཡིན་
ན། ཡུལ་ཡིན་པས་མ་ཁྱབ་པར་ཐལ། རང་འཛིན་བློས་རིག་པར་བྱ་བ་ཡིན་ན། ཡུལ་
ཡིན་པས་མ་ཁྱབ་པའི་ཕྱིར་ཟེར་ན། མ་ཁྱབ་སྟེ། ནམ་མཁའི་པདྨོ་དེ་རང་འཛིན་
བློས་རིག་པར་བྱ་བ་ཡིན་ཡང་ཡུལ་མ་ཡིན་པའི་ཕྱིར། ཕྱི་མ་མ་གྲུབ་ན། དེ་ཆོས་
ཅན། ཡུལ་མ་ཡིན་པར་ཐལ། མེད་ངེས་ཡིན་པའི་ཕྱིར།( ཐལ་འགྱུར་འདིའི་རྩོད་པ་
88



ཇི་ལྟར་སྤོང་ཞེ་ན རང་འཛིན་བློས་རིག་པར་བྱ་བ་ཡིན་པས་ཡུལ་དུ་མི་འགྱུར་ཏེ།
ནམ་མཁའི་པད་མོ་འཛིན་པའི་རྟོག་པས་ནམ་མཁའི་པདྨོ་འཛིན་བྱར་བྱས་རུང་་་
འཛིན་པའི་གནས་མེད་པས་ནམ་མཁའི་པདྨོ་དེའི་ཡུལ་དུ་མི་འགྱུར་ལ། ཡུལ་ཡང་
མ་ཡིན་པས་རང་འཛིན་བློས་རིག་པར་བྱ་བ་ཡིན་པས་ཡུལ་དུ་མི་འགྱུར་བ་ཡིན་
ནོ། བློས་རིག་པར་བྱ་བ་ཡིན་པས་ཡུལ་དུ་འགྱུར་བ་ཡིན་ཏེ། བློས་རྟོགས་པར་བྱ་བ་
ལ་ཡུལ་གྱིས་ཁྱབ། བློས་ཤེས་པར་བྱ་བ་ལ་ཡུལ་གྱིས་ཁྱབ། དེ་བཞིན་མེད་པ་ཐམས་
ཅད་བློས་ཤེས་རྒྱུ་དང་འཇལ་རྒྱུ་མེད་པས་ཡུལ་མ་ཡིན་པར་བསྒྲུབས་པ་ན་སྐབས་
འདིའི་རྩོད་པ་སྤངས་པ་ཡིན་ནོ)
(བཞི་བ།)ལྡོག་པ་ངོས་འཛིན་གྱི་རྣམ་གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཁ་ཅིག དངོས་པོའི་གཞི་ལྡོག་ཡིན་ན།
དངོས་པོའི་ལྡོག་པའམ་རང་ལྡོག་ཡིན་པས་ཁྱབ་ཟེར་ན། བུམ་པ་ཆོས་ཅན། དངོས་
པོའི་ལྡོག་པའམ་རང་ལྡོག་ཡིན་པར་ཐལ། དངོས་པོའི་གཞི་ལྡོག་ཡིན་པའི་ཕྱིར། མ་
གྲུབ་ན། དངོས་པོའི་གཞི་ལྡོག་ཡིན་པར་ཐལ། དངོས་པོའི་མཚན་གཞི་ཡིན་པའི་
ཕྱིར།(དངོས་པོའི་མཚན་གཞི་ཡིན་པས་དངོས་པོའི་གཞི་ལྡོག་ཏུ་འགྲོ་སྟེ། དངོས་
པོའི་མཚན་གཞི་བུམ་པ་ནི། དངོས་པོའི་མཚན་ཉིད་དོན་བྱེད་ནུས་པས་དངོས་པོ་
མཚོན་པར་བྱེད་པའི་གཞི་ཡིན་པས་དངོས་པོའི་མཚན་གཞི་དང་། དེ་འདྲའི་
མཚན་གཞི་སྟེ་བུམ་པ་ལྟ་བུ་མཚོན་བྱེད་དོན་བྱེད་ནུས་པས་དངོས་པོར་མཚོན་་་་ །
བྱེད་ཀྱི་གཞིའམ། ལྡོག་པ་ཡིན་པས་དངོས་པོའི་གཞི་ལྡོག་ཡིན་ནོ།)རྩ་བར་འདོད་
ན། བུམ་པ་ཆོས་ཅན། དངོས་པོའི་ལྡོག་པ་མ་ཡིན་པར་ཐལ། དངོས་པོ་དང་གཅིག་
89



མ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། དངོས་པོ་དང་གཅིག་མ་ཡིན་པར་
ཐལ། དངོས་པོ་དང་ཐ་དད་ཡིན་པའི་ཕྱིར མ་གྲུབ་ན། བུམ་པ་ཆོས་ཅན། དངོས་པོ་
དང་ཐ་དད་ཡིན་པར་ཐལ། དངོས་པོ་དང་སོ་སོ་བའི་ཆོས་ཡིན་པའི་ཕྱིར། མ་གྲུབ་
ན། བུམ་པ་ཆོས་ཅན། དངོས་པོ་དང་སོ་སོ་བའི་ཆོས་ཡིན་པར་ཐལ། དངོས་པོ་དང་
དངོས་མིང་སོ་སོ་བའི་ཆོས་ཡིན་པའི་ཕྱིར། ཁ་ཅིག དངོས་པོའི་དོན་ལྡོག་ཡིན་ན།
དངོས་པོའི་ལྡོག་པ་ཡིན་པས་ཁྱབ་ཟེར་བ་ལ། དོན་བྱེད་ནུས་པ་ཆོས་ཅན། དངོས་
པོའི་ལྡོག་པ་ཡིན་པར་ཐལ། དངོས་པོའི་དོན་ལྡོག་ཡིན་པའི་ཕྱིར། མ་གྲུབ་ན། དོན་
བྱེད་ནུས་པ་ཆོས་ཅན། དངོས་པོའི་དོན་ལྡོག་ཡིན་པར་ཐལ། དངོས་པོའི་མཚན་
ཉིད་ཡིན་པའི་ཕྱིར། (དོན་བྱེད་ནུས་པ་དངོས་པོའི་དོན་ལྡོག་ཡིན་པའི་རྒྱུ་མཚན་
ནི། དོན་བྱེད་ནུས་པ་དངོས་པོའི་དོན་ཏེ་དངོས་པོའི་མཚན་ཉིད་ཡིན་པས་ན་དོན་
ལྡོག་ཏུ་སོང་བ་ཡིན་ནོ།)རྩ་བར་འདོད་ན། དོན་བྱེད་ནུས་པ་ཆོས་ཅན། དངོས་
པོའི་ལྡོག་པ་མ་ཡིན་པར་ཐལ། དངོས་པོ་དང་གཅིག་མ་ཡིན་པའི་ཕྱིར། མ་གྲུབ་ན།
དོན་བྱེད་ནུས་པ་ཆོས་ཅན། དངོས་པོ་དང་གཅིག་མ་ཡིན་པར་ཐལ། དངོས་པོ་
དང་ཐ་དད་ཡིན་པའི་ཕྱིར། མ་གྲུབ་ན། དོན་བྱེད་ནུས་པ་ཆོས་ཅན། དངོས་པོ་དང་
ཐ་དད་ཡིན་པར་ཐལ། མཚན་ཉིད་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་
ཐལ། དངོས་པོ་དང་གཅིག་ཡིན་ན་མཚོན་བྱ་ཡིན་དགོས་པའི་ཕྱིར། མ་གྲུབ་ན། །
དངོས་པོ་ཆོས་ཅན། ཁྱོད་དང་གཅིག་ཡིན་ན་མཚོན་བྱ་ཡིན་དགོས་པར་ཐལ། ཁྱོད་
མཚོན་བྱ་ཡིན་པའི་ཕྱིར།(དངོས་པོ་དང་གཅིག་ཏུ་གྲུབ་པ་ལ་དངོས་པོ་ཁོ་རང་་་་
ལས་གཞན་འཇོག་རྒྱུ་མེད་ལ། དངོས་པོ་ལས་གཞན་འཇོག་རྒྱུ་མེད་ཕྱིར་དངོས་པོ་
དེ་ཉིད་མཚོན་བྱ་དང་། དོན་བྱེད་ནུས་པ་མཚན་ཉིད་ཡིན་པས་དོན་བྱེད་ནུས་པ་
90



དངོས་པོ་དང་ཐ་དད་དུ་སོང་བ་ཡིན་ནོ།) ཁ་ཅིག བུམ་པ་དང་གཅིག་དེ་བུམ་པའི་
ལྡོག་པ་ཡིན་ཟེར་ན། བུམ་པ་དང་གཅིག་ཆོས་ཅན། བུམ་པའི་ལྡོག་པ་མ་ཡིན་པར་
ཐལ། བུམ་པ་དང་གཅིག་མ་ཡིན་པའི་ཕྱིར། མ་གྲུབ་ན། བུམ་པ་དང་གཅིག་ཆོས་
ཅན། བུམ་པ་དང་གཅིག་མ་ཡིན་པར་ཐལ། བུམ་པ་དང་ཐ་དད་ཡིན་པའི་ཕྱིར། མ་
གྲུབ་ན། བུམ་པ་དང་གཅིག་ཆོས་ཅན། བུམ་པ་དང་ཐ་དད་ཡིན་པར་ཐལ། རྟག་པ་
ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་དང་གཅིག་རྟག་པ་ཡིན་པར་
ཐལ། ཁྱོད་གཞི་གྲུབ་པའི་ཕྱིར།(གཞི་གྲུབ་ན་ཁྱོད་དང་གཅིག་རྟག་པ་ཡིན་པས་
ཁྱབ་པས་བུམ་པ་དང་ཐ་དད་དུ་གྱུར་བ་ཡིན་ཏེ། བུམ་པ་དང་གཅིག་ཡིན་ན།
དངོས་པོ་ཡིན་དགོས་ལ། བུམ་པ་ཡིན་པས་ཁྱབ་པ་ཡང་ཡོད་པ་ཡིན་ནོ། དེར་
བརྟེན་བུམ་པ་དང་གཅིག་བུམ་པའི་ལྡོག་པ་མ་ཡིན་པར་སོང་བ་ཡིན་ཏེ། བུམ་
པའི་ལྡོག་པ་ལ་བུམ་པ་ལས་གཞན་གཅིག་ཀྱང་འཇོག་རྒྱུ་མི་རྙེད་པའི་ཕྱིར།) ཁ་་་་་
ཅིག བུམ་པའི་ལྡོག་པ་བུམ་པའི་ལྡོག་པ་ཡིན་ཟེར་བ་ལ། བུམ་པའི་ལྡོག་པ་ཆོས་
ཅན། བུམ་པའི་ལྡོག་པ་མ་ཡིན་པར་ཐལ། བུམ་པ་མ་ཡིན་པའི་ཕྱིར། མ་གྲུབ་ན།
བུམ་པའི་ལྡོག་པ་ཆོས་ཅན། བུམ་པ་མ་ཡིན་པར་ཐལ། རྟག་པ་ཡིན་པའི་ཕྱིར། (
བུམ་པའི་ལྡོག་པ་རྟག་པ་ཡིན་ལ། བུམ་པའི་ལྡོག་པ་ཡིན་ན།རྟག་པ་ཡིན་པས་མ་
ཁྱབ་སྟེ། བུམ་པའི་ལྡོག་པ་ཡིན་ན། དངོས་པོ་ཡིན་པས་ཁྱབ་པའི་ཕྱིར། དེར་ཐལ།
བུམ་པའི་ལྡོག་པ་ཡིན་ན། བུམ་པ་དང་གཅིག་ཡིན་དགོས་པའི་ཕྱིར། ཁ་ཅིག བུམ་
པ་མ་ཡིན་པ་ལས་ལྡོག་ན། བུམ་པའི་ལྡོག་པ་ཡིན་པས་ཁྱབ་ཟེར་ན། གསེར་བུམ་
ཆོས་ཅན། བུམ་པའི་ལྡོག་པ་ཡིན་པར་ཐལ། བུམ་པ་མ་ཡིན་པ་ལས་ལྡོག་པའི་ཕྱིར།
མ་གྲུབ་ན། གསེར་བུམ་ཆོས་ཅན། བུམ་པ་མ་ཡིན་པ་ལས་ལྡོག་པར་ཐལ། བུམ་པ་
91



མ་ཡིན་པ་ལས་ལོག་པའི་ཕྱིར། མ་གྲུབ་ན། གསེར་བུམ་ཆོས་ཅན།བུམ་པ་མ་ཡིན་པ་
ལས་ལོག་པར་ཐལ། བུམ་པ་ཡིན་པའི་ཕྱིར། (གསེར་བུམ་དེ་ཉིད་བུམ་པ་ཡིན་པས་
བུམ་པ་མ་ཡིན་པ་ལས་ལོག་ཚེ་བུམ་པར་གྱུར་བ་ཡིན་ལ། བུམ་པ་ཡིན་པས་བུམ་པ་
མ་ཡིན་པ་ལས་ལོག་པར་སོང་བ་ཡིན་ནོ།)རྩ་བར་འདོད་ན། གསེར་བུམ་ཆོས་ཅན།
བུམ་པའི་ལྡོག་པ་མ་ཡིན་པར་ཐལ། བུམ་པ་དང་གཅིག་མ་ཡིན་པའི་ཕྱིར། མ་གྲུབ་
ན། གསེར་བུམ་ཆོས་ཅན། བུམ་པ་དང་གཅིག་མ་ཡིན་པར་ཐལ། བུམ་པ་དང་ཐ་
དད་ཡིན་པའི་ཕྱིར། མ་གྲུབ་ན། གསེར་བུམ་ཆོས་ཅན། བུམ་པ་དང་ཐ་དད་ཡིན་
པར་ཐལ། བུམ་པ་དང་སོ་སོ་བའི་ཆོས་ཡིན་པའི་ཕྱིར། མ་གྲུབ་ན། གསེར་བུམ་ཆོས་
ཅན། བུམ་པ་དང་སོ་སོ་བའི་ཆོས་ཡིན་པར་ཐལ། བུམ་པ་དང་དངོས་མིང་སོ་སོ་
བའི་ཆོས་ཡིན་པའི་ཕྱིར། མ་གྲུབ་ན། བུམ་པ་དང་དངོས་མིང་སོ་སོ་བའི་ཆོས་ཡིན་
པར་ཐལ། བུམ་པ་ཞེས་པ་དང་གསེར་བུམ་ཞེས་པ་གཉིས་གོ་རྒྱུ་མི་མཚུངས་པའི་
ཕྱིར། ཁ་ཅིག བུམ་པ་དང་ཐ་དད་ལས་ལྡོག་ན། བུམ་པའི་ལྡོག་པ་ཡིན་པས་ཁྱབ་
ཟེར་ན། རི་བོང་རྭ་ཆོས་ཅན། བུམ་པའི་ལྡོག་པ་ཡིན་པར་ཐལ། བུམ་པ་དང་ཐ་
དད་ལས་ལྡོག་པའི་ཕྱིར། ཁྱབ་པ་ཁས། མ་གྲུབ་ན། རི་བོང་རྭ་ཆོས་ཅན། བུམ་པ་
དང་ཐ་དད་ལས་ལྡོག་པར་ཐལ། བུམ་པ་དང་ཐ་དད་ལས་ལོག་པའི་ཕྱིར། མ་གྲུབ་
ན། རི་བོང་རྭ་ཆོས་ཅན། བུམ་པ་དང་ཐ་དད་ལས་ལོག་པར་ཐལ། བུམ་པ་དང་ཐ་
དད་མ་ཡིན་པའི་ཕྱིར། མ་གྲུབ་ན། རི་བོང་རྭ་ཆོས་ཅན། བུམ་པ་དང་ཐ་དད་མ་
ཡིན་པར་ཐལ། བུམ་པ་དང་སོ་སོ་བའི་ཆོས་མ་ཡིན་པའི་ཕྱིར། མ་གྲུབ་ན། རི་བོང་
རྭ་ཆོས་ཅན། བུམ་པ་དང་སོ་སོ་བའི་ཆོས་མ་ཡིན་པར་ཐལ། ཆོས་མ་ཡིན་པའི་ཕྱིར་
ཏེ། མེད་ངེས་ཡིན་པའི་ཕྱིར། བུམ་པ་དང་ཐ་དད་ཡིན་ན། བུམ་པ་དང་སོ་སོ་བའི་
92



ཆོས་ཡིན་དགོས་ཏེ། བུམ་པ་དང་ཐ་དད་ཀྱི་ངོ་བོ་དེ་འཇོག་དགོས་ཤིང་བུམ་པ་
དང་སོ་སོ་བའི་ཆོས་སུ་གྲུབ་ན་གདོན་མི་ཟ་བར་ཆོས་སུ་གྲུབ་དགོས་པས་རི་བོང་
རྭ་དེ་ལྟར་ཡིན་པ་ཁེགས་སོ།)རྩ་བར་འདོད་ན། རི་བོང་རྭ་ཆོས་ཅན། བུམ་པའི་
ལྡོག་པ་མ་ཡིན་པར་ཐལ། བུམ་པ་དང་གཅིག་མ་ཡིན་པའི་ཕྱིར། མ་གྲུབ་ན། རི་
བོང་རྭ་ཆོས་ཅན། བུམ་པ་དང་གཅིག་མ་ཡིན་པར་ཐལ། མེད་པ་ཡིན་པའི་ཕྱིར། །
2. རང་ལུགས་རྒྱུ་མཚན་དུ་འགོད་པ་ལ། བུམ་པའི་ལྡོག་པ་ཞེས་པ་ནི། བུམ་
པ་དང་ཐ་དད་ལས་ལྡོག་པའམ་བུམ་པ་དང་གཅིག་མ་ཡིན་པ་ལས་ལོག་པའི་ཆོས་
ཞིག་ལ་ཟེར། དཔེར་ན། བུམ་པ་དེ་ཡིན་པའི་ཕྱིར། བུམ་པའི་ལྡོག་པ་དང་བུམ་པ་
དང་གཅིག་གཉིས་ཡིན་ཁྱབ་མཉམ་ཏེ། བུམ་པའི་ལྡོག་པ་ཡིན་ན། བུམ་པ་དང་
གཅིག་ཡིན་པས་ཁྱབ། བུམ་པ་དང་གཅིག་ཡིན་ན། བུམ་པའི་ལྡོག་པ་ཡིན་པས་
ཁྱབ་པའི་ཕྱིར། བུམ་པའི་དོན་ལྡོག་ཅེས་པ་ནི། བུམ་པའི་དོན་ཏེ་བུམ་པའི་ངོ་བོ་མ་
ཡིན་པ་ལས་ལྡོག་པའམ་ལོག་པ་ལ་ཟེར། དཔེར་ན། ལྟོ་ལྡིར་ཞབས་ཞུམ་ཆུ་སྐྱོར་
བའི་དོན་བྱེད་ནུས་པ་དེ་ཡིན་པའི་ཕྱིར། བུམ་པའི་དོན་ལྡོག་དང་བུམ་པའི་དོན་
གཉིས་ཡིན་ཁྱབ་མཉམ་ཡིན་ཏེ། བུམ་པའི་དོན་ལྡོག་ཡིན་ན། བུམ་པའི་དོན་ཡིན་
པས་ཁྱབ། བུམ་པའི་དོན་ཡིན་ན། བུམ་པའི་དོན་ལྡོག་ཡིན་པས་ཁྱབ་པའི་ཕྱིར།
བུམ་པའི་གཞི་ལྡོག་ཅེས་པ་ནི། བུམ་པ་མ་ཡིན་པ་ལས་ལོག་པའི་གཞི་དེ་ལ་ཟེར།
དཔེར་ན། གསེར་བུམ་ལྟ་བུ་སྟེ། གསེར་བུམ་དེ་བུམ་པ་མ་ཡིན་པ་ལས་ལོག་པའི་
གཞིར་གྱུར་བ་ཡིན་པས་དེ་ལྟར་བཞག་པ་ཡིན་ལ། བུམ་པའི་མཚན་གཞི་ཐམས་
ཅད་བུམ་པའི་གཞི་ལྡོག་ལ་བཞག་ཆོག་པ་ཡིན་ནོ། འོ་ན། ཆོས་དེའི་གཞི་ལྡོག་ཅེས་
པ་དང་ཆོས་དེའི་མཚན་གཞི་ཞེས་པ་གཉིས་འདྲའམ་ཟེར་ན། མི་འདྲ་སྟེ། ཆོས་
93



དེའི་མཚན་གཞི་ལ་ཆོས་དེའི་གཞི་ལྡོག་གིས་ཁྱབ་ཀྱང་། ཆོས་དེའི་གཞི་ལྡོག་ལ་
མཚན་གཞིས་མ་ཁྱབ་པོ། དཔེར་ན། གསེར་བུམ་བུམ་པའི་གཞི་ལྡོག་ཡིན་ཀྱང་བུམ་
པའི་མཚན་གཞི་མ་ཡིན་པའི་རྒྱུ་མཚན་ཡོད་པའི་ཕྱིར། དེས་མཚོན་ཆོས་ཐམས་
ཅད་ལ་མཚུངས་སོ། བུམ་པའི་རང་ལྡོག་ཅེས་པ་ནི། བུམ་པའི་ལྡོག་པ་སྟེ་བུམ་པ་
དང་གཅིག་མ་ཡིན་པ་ལས་ལྡོག་པའམ་ལོག་པ་ལ་ཟེར། དཔེར་ན། བུམ་པ་དེ་ཡིན་
པའི་ཕྱིར། བུམ་པའི་རང་ལྡོག་བུམ་པའི་ལྡོག་པ་བུམ་པ་དང་གཅིག་གསུམ་ཡིན་
ཁྱབ་མཉམ་ཡིན་ནོ། གཞི་གྲུབ་ན། ཁྱོད་ཁྱོད་ཀྱི་ལྡོག་པ་ཡིན་པས་ཁྱབ་པ་དང་།
གཞི་གྲུབ་ན། ཁྱོད་ཁྱོད་དང་གཅིག་ཡིན་པས་ཁྱབ་པ། གཞི་གྲུབ་ན། ཁྱོད་ཁྱོད་དང་
ཐ་དད་མ་ཡིན་པས་ཁྱབ་པ་སོགས་ཡོད་པ་ཞིབ་ཏུ་ཤེས་པར་བྱའོ།
3. ཁྱབ་ཆེའི་ཁས་བླངས་རྣམས་སྤྱི་འགྲོས་ལྟར་འགོད་པ། གཞི་གྲུབ་ན། ཁྱོད་
ཀྱི་ལྡོག་པ་ཡིན་པས་ཁྱབ་སྟེ། བུམ་པ་བུམ་པའི་ལྡོག་པ་ཡིན་པ་བཞིན་ནོ། གཞི་གྲུབ་
ན། ཁྱོད་ཁྱོད་ཀྱི་རང་ལྡོག་ཡིན་པས་ཁྱབ་སྟེ། ཀ་བ་ཀ་བའི་རང་ལྡོག་ཡིན་པ་བཞིན་
དུཆོས་ཀུན་ལ་མཚུངས་པའི་ཕྱིར། ཆོས་གང་དང་གང་གི་མཚན་ཉིད་ཆོས་དེའི་
དོན་ལྡོག་ཡིན་དགོས་ཏེ། དོན་ལྡོག་ཅེས་པའི་སྐབས་ཀྱི་དོན་དེ་མཚན་ཉིད་ལ་
བཤད་དགོས་པའི་ཕྱིར། ཆོས་དེའི་མཚན་གཞི་ཡིན་ན། ཆོས་དེའི་གཞི་ལྡོག་ཡིན་
པས་ཁྱབ་ཀྱང་། གཞི་ལྡོག་ལ་མཚན་གཞིས་ཁྱབ་པ་མེད་དོ། ཆོས་དེའི་རང་ལྡོག་
དང་ལྡོག་པ་གང་རུང་ཡིན་ན། ཆོས་དེ་དང་གཅིག་ཡིན་པས་ཁྱབ་སྟེ། ཆོས་དེའི་
རང་ལྡོག་དང་ལྡོག་པ་ཆོས་དེ་དང་གཅིག་རྣམས་དོན་གཅིག་པའི་ཕྱིར། གཞི་གྲུབ་
ན། རང་ཉིད་རང་གི་ལྡོག་པ་ཡིན་དགོས་ཏེ། ལྡོག་པ་ཞེས་པའི་སྐབས་ནས་བསྟན་
པའི་ལྡོག་ཚུལ་ནི་རང་དང་ཐ་དད་ལས་ལྡོག་པ་ལ་གོ་བ་ལེན་དགོས། གཞི་གྲུབ་ན།
94



རང་གི་ལྡོག་པ་རང་གི་ལྡོག་པ་མ་ཡིན་ཏེ། རང་གི་ལྡོག་པ་རང་གི་ལྡོག་པའི་ལྡོག་
པ་ཡིན་པ་མ་གཏོགས་རང་གི་ལྡོག་པར་ཁས་ལེན་མི་རུང་ངོ་། དཔེར་ན། བུམ་པ་
དང་གཅིག་བུམ་པ་དང་གཅིག་དང་གཅིག་ཡིན་གྱི་བུམ་པ་དང་གཅིག་མ་ཡིན་་་་་
པའི་ཕྱིར། །
4. རང་གཞན་གྱི་རྩོད་པ་སྤོང་བ་ལ། ཁ་ཅིག རྟག་དངོས་གཉིས་ཐ་དད་་ཡིན་
པས་རྟག་དངོས་གཉིས་ཀྱི་ལྡོག་པ་དུ་མ་ཡོད་ཟེར་བ་ལ། ཁོ་ན་རེ། རྟག་དངོས་
གཉིས་ཆོས་ཅན། ཁྱོད་ཀྱི་ལྡོག་པ་དུ་མ་ཡོད་པར་ཐལ། ཁྱོད་ཐ་དད་ཡིན་པའི་ཕྱིར།
མ་ཁྱབ། འདོད་ན། རྟག་དངོས་གཉིས་ཆོས་ཅན། ཁྱོད་ཀྱི་ལྡོག་པ་དུ་མ་མེད་པར་
ཐལ། ཁྱོད་ཀྱི་ལྡོག་པ་ལ་རྟག་དངོས་གཉིས་འཇོག་རྒྱུ་ལས་གཞན་མེད་པ་གང་ཞིག་
རྟག་དངོས་གཉིས་རྟག་དངོས་གཉིས་དང་གཅིག་ཡིན་པའི་ཕྱིར། ཡང་། རྟག་
དངོས་གཉིས་ཀྱི་ལྡོག་པ་དུ་མ་ཡོད་པར་ཐལ། རྟག་དངོས་གཉིས་ལྡོག་པ་དུ་མ་
ཡིན་པའི་ཕྱིར། ཟེར་ན་མ་ཁྱབ། མ་གྲུབ་ན། རྟག་དངོས་གཉིས་ལྡོག་པ་དུ་མ་ཡིན་
པར་ཐལ། རྟག་དངོས་གཉིས་རང་ལྡོག་དུ་མ་ཡིན་པའི་ཕྱིར། མ་གྲུབ་ན། རྟག་
དངོས་གཉིས་རང་ལྡོག་དུ་མ་ཡིན་པར་ཐལ། རྟག་དངོས་གཉིས་རང་ལྡོག་སོ་སོ་བ་
ཡིན་པའི་ཕྱིར། མ་གྲུབ་ན། རྟག་དངོས་གཉིས་རང་ལྡོག་སོ་སོ་བ་ཡིན་པར་ཐལ།
རྟག་དངོས་གཉིས་རང་ལྡོག་སོ་སོ་བའི་ཆོས་ཡིན་པའི་ཕྱིར། མ་གྲུབ་ན། རྟག་
དངོས་གཉིས་ཆོས་ཅན། རང་ལྡོག་སོ་སོ་བའི་ཆོས་ཡིན་པར་ཐལ། ཕན་ཚུན་ཐ་
དད་ཡིན་པའི་ཕྱིར།(རྟག་དངོས་གཉིས་ཕན་ཚུན་ཐ་དད་ཡིན་པས་སོ་སོ་བའི་་་་་་
ཆོས་སུ་གྲུབ་ལ་སོ་སོ་བའི་ཆོས་སུ་གྲུབ་པས་རང་ལྡོག་སོ་སོ་བའམ་རང་ལྡོག་ཐ་་་་
དད་དུ་སོང་བ་ཡིན་ནོ། དེ་ཡང་ལྡོག་པ་དུ་མ་ཡིན་མིན་རང་ལྡོག་སོ་སོ་བ་ཡིན་
95



མིན་ལ་རྗེས་སུ་འགྲོ་ལྡོག་བྱེད་དགོས་པ་ཡང་འདིས་མཚོན་པར་བྱའོ། རྩོད་སྐོར་
འདིའི་རྩོད་པ་ཡང་རིགས་པ་འདིས་སྤོང་ནུས་ཏེ། རྟག་དངོས་གཉིས་རང་ལྡོག་སོ་
སོ་བ་ཡིན་པས་ལྡོག་པ་དུ་མ་ཡིན་པར་གྲུབ་ཀྱང་། ལྡོག་པ་དུ་མ་ཡིད་པར་གྲུབ་མི་
དགོས་པ་ཤེས་སོ།)
སྨྲས་པ། །བློ་ཆེན་སྨྲ་དབང་བྱེ་བས་བསྐལ་བ་བརྒྱར། །རྣམ་དཔྱོད་འཕྲུལ་གྱིས་
ཡང་དག་དྲངས་གྱུར་ཀྱང་། །ཟད་མེད་གཞུང་ཆེན་ཡིད་བཞིན་མཚོ་ཆེན་པོ། །
བདག་བློ་སྐྲ་རྩེས་གཞལ་བར་ག་ལ་ནུས། །འོན་ཀྱང་མི་ཕྱེད་དད་པའི་དྲི་བཞོན་
གྱིས། །བདག་བློའི་སྐྱེ་ཚུལ་རྣམ་པར་བསྐྱོད་པ་ལས། །གངས་ལྗོངས་ལས་ལ་འཛུམ་
པའི་པདྨོའི་ཕྲེང་། །མགྲིན་པར་བཟུང་སྟེ་གོ་སླའི་སྦྱོར་བ་འགའ། །སྐལ་མཉམ་ཡིད་
རབ་གསོ་བའི་རྒྱུར་འབུལ་ལོ། །
(ལྔ་བ།)གཅིག་དང་ཐ་དད་ཀྱི་རྣམ་གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཁ་ཅིག་ན་རེ། ངོ་བོ་གཅིག་ཡིན་ན།
རང་ལྡོག་གཅིག་ཡིན་པས་ཁྱབ་ཟེར་ན། དངོས་པོ་དང་མི་རྟག་པ་གཉིས་ཆོས་ཅན།
རང་ལྡོག་གཅིག་ཡིན་པར་ཐལ། ངོ་བོ་གཅིག་ཡིན་པའི་ཕྱིར། མ་གྲུབ་ན། དངོས་པོ་
དང་མི་རྟག་པ་གཉིས་ཆོས་ཅན། ངོ་བོ་གཅིག་ཡིན་པར་ཐལ། ངོ་བོ་སོ་སོ་བ་མ་
ཡིན་པའི་ཆོས་ཡིན་པའི་ཕྱིར། མ་གྲུབ་ན། དངོས་པོ་དང་མི་རྟག་པ་གཉིས་ཆོས་
ཅན། ངོ་བོ་སོ་སོ་བ་མ་ཡིན་པའི་ཆོས་ཡིན་པར་ཐལ། དངོས་པོ་མི་རྟག་པའི་ངོ་
བོར་གྲུབ་པ་གང་ཞིག མི་རྟག་པ་དངོས་པོའི་ངོ་བོར་གྲུབ་པའི་ཕྱིར། རྩ་བར་
འདོད་ན། དངོས་པོ་དང་མི་རྟག་པ་གཉིས་ཆོས་ཅན། རང་ལྡོག་གཅིག་མ་ཡིན་
96



པར་ཐལ། གཅིག་མ་ཡིན་པའི་ཕྱིར། མ་གྲུབ་ན། དངོས་པོ་དང་མི་རྟག་པ་གཉིས་
ཆོས་ཅན། གཅིག་མ་ཡིན་པར་ཐལ། ཐ་དད་ཡིན་པའི་ཕྱིར། མ་གྲུབ་ན། དངོས་པོ་
དང་མི་རྟག་པ་གཉིས་ཆོས་ཅན། ཐ་དད་ཡིན་པར་ཐལ། སོ་སོ་བའི་ཆོས་ཡིན་པའི་
ཕྱིར། ཁ་ཅིག ངོ་བོ་གཅིག་ཡིན་ན། རྫས་གཅིག་ཡིན་པས་ཁྱབ་ཟེར་ན། ཤེས་བྱ་དང་
རྟག་པ་གཉིས་ཆོས་ཅན། རྫས་གཅིག་ཡིན་པར་ཐལ། ངོ་བོ་གཅིག་ཡིན་པའི་ཕྱིར།
མ་གྲུབ་ན། ཤེས་བྱ་དང་རྟག་པ་གཉིས་ཆོས་ཅན། ངོ་བོ་གཅིག་ཡིན་པར་ཐལ། ངོ་
བོ་སོ་སོ་བ་མ་ཡིན་པའི་ཆོས་ཡིན་པའི་ཕྱིར། དེར་ཐལ། བདག་ཉིད་གཅིག་ཡིན་
པའི་ཕྱིར། མ་གྲུབ་ན། ཤེས་བྱ་དང་རྟག་པ་གཉིས་བདག་ཉིད་གཅིག་ཡིན་པར་
ཐལ།ཤེས་བྱ་རྟག་པ་དང་བདག་ཉིད་གཅིག་ཡིན་པ་གང་ཞིག རྟག་པ་ཤེས་བྱ་
དང་བདག་ཉིད་གཅིག་ཡིན་པའི་ཕྱིར། རྟགས་དང་པོ་མ་གྲུབ་ན། ཤེས་བྱ་ཆོས་
ཅན། རྟག་པ་དང་བདག་ཉིད་གཅིག་ཡིན་པར་ཐལ། རྟག་པ་ཡིན་པའི་ཕྱིར།
རྟགས་གཉིས་པ་མ་གྲུབ་ན། རྟག་པ་ཆོས་ཅན། ཤེས་བྱ་དང་བདག་ཉིད་གཅིག་
ཡིན་པར་ཐལ། ཤེས་བྱ་ཡིན་པའི་ཕྱིར།(ངོ་བོ་གཅིག་པ་དང་བདག་ཉིད་གཅིག་པ་
རང་བཞིན་གཅིག་པ་རྣམས་དོན་གཅིག་ཡིན་པས་ཤེས་བྱ་དང་རྟག་པ་གཉིས་་་་་
བདག་ཉིད་གཅིག་ཏུ་གྲུབ་པས་ངོ་བོ་གཅིག་ཏུ་གྲུབ་པ་ཡིན་ནོ། དེ་བཞིན་ཆོས་དེ་
དང་དེ་གཉིས་ཀྱི་བདག་ཉིད་མི་འདྲ་བ་སོ་སོར་འཇོག་རྒྱུ་མེད་ན། དེ་གཉིས་རང་
བཞིན་གཅིག་པ་དང་ངོ་བོ་གཅིག་པ་སོགས་སུ་ཤེས་དགོས་སོ།) རྩ་བར་འདོད་ན།
ཤེས་བྱ་དང་རྟག་པ་གཉིས་ཆོས་ཅན། རྫས་གཅིག་མ་ཡིན་པར་ཐལ། རྫས་མ་ཡིན་
པའི་ཕྱིར། མ་གྲུབ་ན། ཤེས་བྱ་དང་རྟག་པ་གཉིས་ཆོས་ཅན། རྫས་མ་ཡིན་པར་ཐལ།
དངོས་པོ་མ་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། དངོས་པོ་དང་རྫས་
97



གཉིས་དོན་གཅིག་ཡིན་པའི་ཕྱིར། ཁ་ཅིག རིགས་གཅིག་ཡིན་ན། རྫས་རིགས་
གཅིག་ཡིན་པས་ཁྱབ་ཟེར་ན། བ་ལང་དཀར་ཟལ་དང་བ་ལང་ནག་སྒྱུར་གཉིས་
ཆོས་ཅན། རྫས་རིགས་གཅིག་ཡིན་པར་ཐལ། རིགས་གཅིག་ཡིན་པའི་ཕྱིར། མ་གྲུབ་
ན། བ་ལང་དཀར་ཟལ་དང་བ་ལང་ནག་སྒུར་གཉིས་ཆོས་ཅན། རིགས་གཅིག་ཡིན་
པར་ཐལ། ལྡོག་པ་རིགས་གཅིག་ཡིན་པའི་ཕྱིར། མ་གྲུབ་ན། བ་ལང་དཀར་ཟལ་
དང་བ་ལང་ནག་སྒྱུར་གཉིས་ཆོས་ཅན། ལྡོག་པ་རིགས་གཅིག་ཡིན་པར་ཐལ། གང་
ཟག་གང་དང་གང་གིས་ཡིད་གཏད་པའི་ཚེ་མཐོང་ཙམ་ཉིད་ནས་འདི་དང་འདི་
འདྲའོ་སྙམ་པའི་བློ་སྐྱེས་ནུས་པའི་ཆོས་ཡིན་པའི་ཕྱིར།(དེ་གཉིས་གང་ཟག་གང་་་
ཡང་རུང་བའི་ཡིད་ཕར་གཏད་པ་ན་བ་ལང་དཀར་ཟལ་གྱི་ནོག་དང་ལྐོག་ཤལ་ལ་
བལྟས་ནས་འདི་ནི་བ་ལང་ངོ་སྙམ་པའི་ཚེ་བ་ལང་ནག་སྒུར་མཐོང་བ་ན་འདི་་་་་་་
ཡང་ཁ་དོག་གི་ཆ་ནས་མི་མཚུངས་ཀྱང་ནོག་དང་ལྐོག་ཤལ་ལ་སོགས་པ་ལྡན་པས་
བ་ལང་ནི་ཡིན་ནོ་སྙམ་པ་གདོན་མི་ཟ་བས་དེ་གཉིས་ལྡོག་པ་རིགས་གཅིག་ཏུ་་་་་
སོང་བ་ཡིན་ལ། ལྡོག་པ་རིགས་གཅིག་ཡིན་པས་རིགས་གཅིག་ཏུ་གྲུབ་པ་ཡིན་ནོ།)
རྩ་བར་འདོད་ན། བ་ལང་དཀར་ཟལ་དང་བ་ལང་ནག་སྒྱུར་གཉིས་ཆོས་ཅན།
རྫས་རིགས་གཅིག་མ་ཡིན་པར་ཐལ། ཉེར་ལེན་གཅིག་ལས་སྐྱེས་པའི་ཆོས་མ་ཡིན་
པའི་ཕྱིར། མ་གྲུབ་ན། བ་ལང་དཀར་ཟལ་དང་བ་ལང་ནག་སྒྱུར་གཉིས་ཆོས་ཅན།
ཉེར་ལེན་གཅིག་ལས་སྐྱེས་པའི་ཆོས་མ་ཡིན་པར་ཐལ། ཉེར་ལེན་ཐ་དད་ལས་སྐྱེས་
པའི་ཆོས་ཡིན་པའི་ཕྱིར། ཁ་ཅིག རྫས་རིགས་གཅིག་ཡིན་ན། རྫས་གཅིག་ཡིན་པས་
ཁྱབ་ཟེར་ན། ཉེར་ལེན་ནས་རྡོག་གཅིག་ལས་སྐྱེས་པའི་ནས་འབྲུ་ཆེ་ཆུང་གཉིས་
ཆོས་ཅན། རྫས་གཅིག་ཡིན་པར་ཐལ། རྫས་རིགས་གཅིག་ཡིན་པའི་ཕྱིར། མ་གྲུབ་
98



ན། ཉེར་ལེན་ནས་རྡོག་གཅིག་ལས་སྐྱེས་པའི་ནས་འབྲུ་ཆེ་ཆུང་གཉིས་ཆོས་ཅན། །
རྫས་རིགས་གཅིག་ཡིན་པར་ཐལ། རྫས་གང་ཞིག ཉེར་ལེན་གཅིག་ལས་སྐྱེས་པའི་
ཐ་དད་པའི་ཆོས་ཡིན་པའི་ཕྱིར། (དེ་གཉིས་དངོས་པོ་ཡིན་པས་རྫས་སུ་གྲུབ་ལ་
གཉིས་ཀ་རིགས་མཐུན་ནས་ཀྱི་ས་བོན་གཅིག་ལས་སྐྱེས་པའི་སོ་སོ་བ་ཡིན་པས་་་་་
རིགས་གཅིག་ཏུ་གྲུབ་པ་ཡིན་ནོ།) རྩ་བར་འདོད་ན། ཉེར་ལེན་ནས་རྡོག་གཅིག་
ལས་སྐྱེས་པའི་ནས་འབྲུ་ཆེ་ཆུང་གཉིས་ཆོས་ཅན། རྫས་གཅིག་མ་ཡིན་པར་ཐལ།
བདག་ཉིད་གཅིག་མ་ཡིན་པའི་ཕྱིར། མ་གྲུབ་ན། བདག་ཉིད་གཅིག་མ་ཡིན་པར་
ཐལ། རང་བཞིན་གཅིག་མ་ཡིན་པའི་ཕྱིར། མ་གྲུབ་ན། རང་བཞིན་གཅིག་མ་ཡིན་
པར་ཐལ། རང་བཞིན་ཐ་དད་པའི་དངོས་པོ་ཡིན་པའི་ཕྱིར། མ་གྲུབ་ན། རང་
བཞིན་ཐ་དད་པའི་དངོས་པོ་ཡིན་པར་ཐལ། ཕན་ཚུན་འབྲེལ་མེད་དོན་གཞན་དུ་
གྱུར་བའི་དངོས་པོ་ཐ་དད་པ་ཡིན་པའི་ཕྱིར།(དེ་འདྲའི་ནས་འབྲུ་ཆེ་ཆུང་གཉིས་
པོ་དེ་ཕན་ཚུན་འབྲེལ་བ་མེད་དེ། ནས་འབྲུ་ཆེ་བ་དེ་ནས་འབྲུ་ཆུང་བ་དང་འབྲེལ་
བ་མེད་ལ་ཆུང་བ་དེ་ཆེ་བ་དང་འབྲེལ་བ་མེད་པའི་ཕྱིར། དེར་ཐལ། ནས་འབྲུ་ཆེ་
བ་མེད་པས་ཆུང་བ་མེད་པར་མི་འགྲོ་ལ། ཆུང་བ་མེད་པས་ཆེ་བ་མེད་པར་མི་འགྲོ་
བའི་ཕྱིར། དེར་བརྟེན་ནས་འབྲུ་ཆེ་བའི་བདག་ཉིད་དུ་གྱུར་བའི་ངོ་བོ་ནི་ནས་
འབྲུ་ཆུང་བ་དང་མ་འབྲེལ་བའི་རྣམ་པར་འཇོག་ཐུབ་ཅིང་། ཆུང་བ་ཡང་ཆེ་བ་
དང་མ་འབྲེལ་བར་འཇོག་ཐུབ་བོ།) ཁ་ཅིག ཆོས་དེ་དང་གྲུབ་བདེ་གཅིག་ཡིན་ན།
ཆོས་དེ་དང་གྲུབ་བདེ་རྫས་གཅིག་ཡིན་པས་ཁྱབ་ཟེར་ན། བུམ་པ་དང་སྐྱེ་གནས་
འཇིག་གསུམ་དུས་མཉམ་པའི་ཀ་བ་ཆོས་ཅན། བུམ་པ་དང་གྲུབ་བདེ་རྫས་གཅིག་
ཡིན་པར་ཐལ། བུམ་པ་དང་གྲུབ་བདེ་གཅིག་ཡིན་པའི་ཕྱིར། མ་གྲུབ་ན། དེ་འདྲའི་
99



ཀ་བ་ཆོས་ཅན། བུམ་པ་དང་གྲུབ་བདེ་གཅིག་ཡིན་པར་ཐལ། བུམ་པ་དང་སྐྱེ་
གནས་འཇིག་གསུམ་དུས་མཉམ་པའི་ཆོས་ཡིན་པའི་ཕྱིར། (བུམ་པ་དང་སྐྱེས་
གནས་འཇིག་གསུམ་དུས་མཉམ་པའི་ཚུལ་ནི། དེ་འདྲའི་ཀ་བ་ལྟ་བུ་ལ་མཚོན་ན།
བུམ་པ་སྐྱེ་བའི་དུས་སུ་དེ་འདྲའི་ཀ་བའང་སྐྱེ་ལ་དེ་འདྲའི་ཀ་བ་སྐྱེ་བའི་དུས་སུ་་་་
བུམ་པའང་སྐྱེ་བས་སྐྱེ་བ་དུས་མཉམ་ཞིང་། དེ་བཞིན་དུ་གནས་པ་དང་འཇིག་
པའང་དེ་མཚུངས་སུ་སྦྱོར་དགོས་ལ། གྲུབ་བདེ་གཅིག་མི་གཅིག་ཀྱང་དེའི་རྗེས་སུ་
འགྲོ་ལྡོག་བྱེད་དོ།) རྩ་བར་འདོད་ན། བུམ་པ་དང་སྐྱེ་གནས་འཇིག་གསུམ་དུས་
མཉམ་པའི་ཀ་བ་ཆོས་ཅན། བུམ་པ་གྲུབ་བདེ་རྫས་གཅིག་མ་ཡིན་པར་ཐལ། བུམ་
པ་དང་རྫས་གཅིག་མ་ཡིན་པའི་ཕྱིར། མ་གྲུབ་ན། བུམ་པ་དང་སྐྱེ་གནས་འཇིག་
གསུམ་དུས་མཉམ་པའི་ཀ་བ་ཆོས་ཅན། བུམ་པ་དང་རྫས་གཅིག་མ་ཡིན་པར་ཐལ།
བུམ་པ་དང་རྫས་ཐ་དད་ཡིན་པའི་ཕྱིར། མ་གྲུབ་ན། བུམ་པ་དང་རྗེས་ཐ་དད་ཡིན་
པར་ཐལ། བུམ་པ་དང་བདག་ཉིད་ཐ་དད་པའི་དངོས་པོ་ཡིན་པའི་ཕྱིར། མ་གྲུབ་
ན། བུམ་པ་དང་བདག་ཉིད་ཐ་དད་པའི་དངོས་པོ་ཡིན་པར་ཐལ། བུམ་པ་དང་
འབྲེལ་མེད་དོན་གཞན་དུ་གྱུར་བའི་དངོས་པོ་ཡིན་པའི་ཕྱིར།(གོང་དུ་བཀོད་པ་་་་
བཞིན་བུམ་པ་དང་འབྲེལ་མེད་དོན་གཞན་དུ་གྱུར་བས་བུམ་པ་དང་བདག་ཉིད་
ཐ་དད་དུ་གྱུར་ལ་བུམ་པ་དང་བདག་ཉིད་ཐ་དད་དུ་གྱུར་བས་བུམ་པ་དང་རྗེས་
སོ་སོ་བར་གྱུར་བ་ཡིན་ནོ། བུམ་པ་དང་གྲུབ་བདེ་གཅིག་པ་དང་གྲུབ་བདེ་རྗེས་
གཅིག་པའི་ཁྱད་པར་ཡང་བུམ་པའི་ཚོགས་པ་ན་ཡོད་པའི་ས་ཆུ་མེ་རླུང་བཞི་བོ་
དེ་བུམ་པ་དང་གྲུབ་བདེ་གཅིག་ཡིན་ཡང་བུམ་པ་དང་རྫས་གཅིག་མ་ཡིན་པས་་་་་
བུམ་པ་དང་གྲུབ་བདེ་རྫས་གཅིག་ཏུ་མ་གྲུབ་པ་བཞིན་ནོ། དེའི་ཕྱིར་གྲུབ་བདེ་
100



རྫས་གཅིག་པ་ལ་གྲུབ་བདེ་གཅིག་པ་ཙམ་གྱིས་མི་ཆོག་པར་རྫས་གཅིག་པ་དང་་་་
གཉིས་ཚོགས་སུ་དགོས་སོ།) ཁ་ཅིག མེ་དང་གྲུབ་བདེ་རྫས་གཅིག་ཡིན་ན། མེ་དང་ །
ཡུལ་དུས་རང་བཞིན་གང་ལ་ལྟོས་ཏེ་གྲུབ་བདེ་དབྱེར་མེད་ཀྱི་རྫས་གཅིག་ཡིན་་་་་
པས་ཁྱབ་ཟེར་ན། མེའི་ཁ་དོག་ཆོས་ཅན། མེ་དང་ཡུལ་དུས་རང་བཞིན་གང་ལ་
ལྟོས་ཏེ་གྲུབ་བདེ་དབྱེར་མེད་ཀྱི་རྫས་གཅིག་ཡིན་པར་ཐལ། མེ་དང་གྲུབ་བདེ་རྫས་
གཅིག་ཡིན་པའི་ཕྱིར། མ་གྲུབ་ན། མེའི་ཁ་དོག་ཆོས་ཅན། མེ་དང་གྲུབ་བདེ་རྫས་
གཅིག་ཡིན་པར་ཐལ། ཁྱོད་མེ་དང་སྐྱེ་གནས་འཇིག་གསུམ་རྫས་གཅིག་ཡིན་པའི་
ཕྱིར། མ་གྲུབ་ན། མེ་ཆོས་ཅན། ཁྱོད་ཀྱི་ཁ་དོག་དང་ཁྱོད་གཉིས་སྐྱེ་གནས་འཇིག་
གསུམ་རྫས་གཅིག་ཡིན་པར་ཐལ། ཁྱོད་རྡུལ་རྫས་བརྒྱད་འདུས་ཀྱི་གོང་བུར་གྱུར་
བའི་གཟུགས་རགས་པ་ཡིན་པའི་ཕྱིར།(རྡུལ་རྫས་བརྒྱད་འདུས་པ་སྟེ། ས། ཆུ། མེ།
རླུང་། གཟུགས། དྲི། རོ། རེག་བྱ་རྣམས་འདུས་པ་ལ་ཟེར། དེ་བརྒྱད་འདུས་པའི་
གོང་བུར་གྱུར་བའི་གཟུགས་ཡིན་པས་ཁྱོད་ཀྱི་ཁ་དོག་དང་དབྱིབས་སོགས་ཀྱང་་་་
ཁྱོད་དང་གྲུབ་བདེ་རྫས་གཅིག་ཡིན་ལ། གྲུབ་བདེ་རྫས་གཅིག་ཡིན་པས་སྐྱེ་གནས་
འཇིག་གསུམ་རྫས་གཅིག་ཏུ་གྲུབ་པ་ཡིན་ནོ།) རྩ་བར་འདོད་ན། མེའི་ཁ་དོག་ཆོས་
ཅན། མེ་མངོན་སུམ་དུ་སྣང་བའི་བློ་ཡིན་ན། ཁྱོད་མངོན་སུམ་དུ་སྣང་བའི་བློ་ཡིན་
དགོས་པར་ཐལ། ཁྱོད་དང་མེ་གཉིས་ཡུལ་དུས་རང་བཞིན་གང་ལ་ལྟོས་ཏེ་གྲུབ་
བདེ་དབྱེར་མེད་ཀྱི་རྫས་གཅིག་ཡིན་པའི་ཕྱིར། འདོད་ན། སོ་སྐྱེའི་རྒྱུད་ཀྱི་མེ་
མངོན་སུམ་དུ་སྣང་བའི་ལུས་ཤེས་ཆོས་ཅན། མེའི་ཁ་དོག་མངོན་སུམ་དུ་སྣང་བའི་
བློ་ཡིན་པར་ཐལ། མེ་མངོན་སུམ་དུ་སྣང་པའི་བློ་ཡིན་པའི་ཕྱིར། ཁྱབ་པ་ཁས།
འདོད་ན། ཁྱོད་ལ་མེའི་ཁ་དོག་སྣང་བར་ཐལ། འདོད་པའི་ཕྱིར། འདོད་མི་ནུས་ཏེ།
101



སོ་སྐྱེའི་རྒྱུད་ཀྱི་ལུས་ཤེས་ཡིན་པའི་ཕྱིར།(སོ་སྐྱེའི་རྒྱུད་ཀྱི་ལུས་ཤེས་ལ་མེའི་ཁ་དོག་
སྣང་བར་འདོད་ན་མེའི་ཁ་དོག་དེ་ཉིད་ལུས་ཤེས་ཀྱི་རེག་བྱ་ཡིན་པར་འདོད་་་་་་་
དགོས། ཁ་དོག་ལུས་ཤེས་ཀྱི་རེག་བྱ་མ་ཡིན་ཏེ། མིག་ཤེས་ཀྱི་གཟུང་བྱ་ཡིན་པའི་
ཕྱིར་དང་། སོ་སྐྱེའི་རྒྱུད་ཀྱི་ལུས་ཤེས་ལ་རིགས་ཐ་དད་པའི་རྫས་གཉིས་ཅིག་ཅར་
དུ་སྣང་བ་མི་སྲིད་པས་སོ།)
2. རང་ལུགས་རྒྱུ་མཚན་དུ་འགོད་པ་ལ། གཅིག་ཅེས་པ་ནི། སོ་སོ་བ་མ་ཡིན་
པའི་ཆོས་ཤིག་ལ་ཟེར། དེ་ལ་སྒྲའི་བརྗོད་རིགས་ཀྱི་སྒོ་ནས་དབྱེ་ན། རང་ལྡོག་
གཅིག་པ། རང་བཞིན་གཅིག་པ། རིགས་གཅིག་པ། རྫས་གཅིག་པ་དང་བཞི་ཡོད་
པའི་ཕྱིར། དང་པོ། རང་ལྡོག་གཅིག་ཅེས་པ་ནི། རང་ལྡོག་སོ་སོ་བ་མ་ཡིན་པའི་
ཆོས་ཤིག་ལ་ཟེར། དཔེར་ན། བྱས་པ་དང་བྱས་པ་གཉིས་པོ་དེ་ཡིན་ལ། བྱས་པའི་
རང་ལྡོག་ལ་བྱས་པ་ལས་གཞན་འཇོག་རྒྱུ་མེད་པས་བྱས་པ་དང་བྱས་པ་གཉིས་པོ་
རང་ལྡོག་སོ་སོ་བ་མ་ཡིན་པའི་ཆོས་སུ་སོང་བ་ཡིན་ནོ། དངོས་པོ་དང་རང་ལྡོག་
གཅིག་ཡིན་ནའང་དངོས་པོ་དང་རང་ལྡོག་སོ་སོ་བ་མ་ཡིན་པའི་ཆོས་ཡིན་དགོས་
པས། དཔེར་ན། དངོས་པོ་དེ་ཡིན་ནོ། དེ་ཆོས་ཐམས་ཅད་ཀྱི་རང་ལྡོག་འཇོག་པའི་
ཚེ་རང་ཉིད་འཇོག་དགོས་པ་སོགས་རིགས་འདྲའོ། རང་བཞིན་གཅིག་ཅེས་པ་ནི།
རང་བཞིན་སོ་སོ་བ་མ་ཡིན་པའི་ཆོས་ཤིག་ལ་ཟེར། དཔེར་ན། བྱས་པ་དང་མི་རྟག་
པ་ལྟ་བུ་རང་བཞིན་གཅིག་ཏུ་གྲུབ་པ་ཡིན་ནོ། རང་བཞིན་གཅིག་པ་བདག་ཉིད་
གཅིག་པ་ངོ་བོ་གཅིག་པ་རྣམས་དོན་གཅིག ཡོད་པ་དང་རང་བཞིན་གཅིག་ཅེས་
པ་ནི། ཡོད་པ་དང་རང་བཞིན་སོ་སོ་བ་མ་ཡིན་པའི་ཆོས་ཏེ། དཔེར་ན། ཤེས་བྱ་དེ་
དེ་ཡིན་པའི་ཕྱིར། རིགས་གཅིག་ཅེས་པ་ནི། རིགས་སོ་སོ་བ་མ་ཡིན་པའི་ཆོས་ཤིག་
102



ལ་ཟེར། དབྱེ་ན། ལྡོག་པ་རིགས་གཅིག་པ་དང་རྫས་རིགས་གཅིག་པ་གཉིས་ཡོད།
ལྡོག་པ་རིགས་གཅིག་ལ་དབྱེ་ན། འདུས་བྱས་སུ་གྱུར་བའི་ལྡོག་པ་རིགས་གཅིག་
དང་། འདུས་མ་བྱས་སུ་གྱུར་བའི་ལྡོག་པ་རིགས་གཅིག་པ་དང་གཉིས་ཡོད།
འདུས་བྱས་སུ་གྱུར་བའི་ལྡོག་པ་རིགས་གཅིག་ལ་ཡང་གསུམ་ཡོད་དེ། གཟུགས་སུ་
གྱུར་བའི་ལྡོག་པ་རིགས་གཅིག་པ། ཤེས་པར་གྱུར་བའི་ལྡོག་པ་རིགས་གཅིག་པ།
ལྡན་མིན་འདུ་བྱེད་དུ་གྱུར་བའི་ལྡོག་པ་རིགས་གཅིག་པ་དང་གསུམ་ཡོད་པའི་་་་་
ཕྱིར། དང་པོ་ནི། དཔེར་ན། ཙན་དན་གྱི་ཀ་བ་དང་ཤུག་པའི་ཀ་བ་ལྟ་བུ་ཡིན་ཏེ།
དེ་གཉིས་གཟུགས་རགས་པ་ཡིན་ལ་ལྡོག་པ་རིགས་གཅིག་ཀྱང་ཡིན་པས་གཟུགས་
སུ་གྱུར་བའི་ལྡོག་པ་རིགས་གཅིག་ཏུ་སོང་བ་ཡིན་ནོ། གཉིས་པ། དཔེར་ན། ལྷས་
སྦྱིན་གྱི་མིག་ཤེས་དང་མཆོད་སྦྱིན་གྱི་མིག་ཤེས་གཉིས་པོ་ལྟ་བུ་ཡིན་ཏེ། དེ་གཉིས་
ཤེས་པའང་ཡིན་ལ་ལྡོག་པ་རིགས་གཅིག་ཀྱང་ཡིན་པས་ཤེས་པར་གྱུར་བའི་ལྡོག་
པ་རིགས་གཅིག་ཏུ་སོང་བ་ཡིན་ནོ། གསུམ་པ། དཔེར་ན། བ་ལང་དཀར་ཟལ་དང་
བ་ལང་ནག་སྒྱུར་གཉིས་ལྟ་བུ་ཡིན་ཏེ། དེ་གཉིས་ལྡན་མིན་འདུ་བྱེད་གང་ཞིག
ལྡོག་པ་རིགས་གཅིག་པས་ལྡན་མིན་འདུ་བྱེད་དུ་གྱུར་བའི་ལྡོག་པ་རིགས་གཅིག་
ཏུ་སོང་བ་ཡིན་ནོ། གཉིས་པ། འདུས་མ་བྱས་སུ་གྱུར་བའི་ལྡོག་པ་རིགས་གཅིག་པ་
ཡོད་དེ། བུམ་པ་གང་ཟག་གི་བདག་མེད་དང་ཀ་བ་གང་ཟག་གི་བདག་མེད་
གཉིས་པོ་དེ་དེ་ཡིན་ཏེ། དེ་གཉིས་རྟག་པ་ཡིན་པས་འདུས་མ་བྱས་ཡིན་ལ། དེ་
གཉིས་འཛིན་པའི་བློ་དོན་མཐུན་ལ་གཉིས་ཀ་འདྲ་བ་ལྟར་འཛིན་པས་འདུས་མ་
བྱས་སུ་གྱུར་པའི་ལྡོག་པ་རིགས་གཅིག་ཏུ་སོང་བ་ཡིན་ནོ། གཞན་ཡང་། ལྡོཀ་པ་
རིགས་གཅིག་ལ་དབྱེ་ན། སྒྲུབ་པར་གྱུར་བའི་ལྡོག་པ་རིགས་གཅིག་དང་། དགག་
103



པར་གྱུར་བའི་ལྡོག་པ་རིགས་གཅིག་སྟེ་གཉིས་ཡོད་པའི་ཕྱིར། དང་པོ་ནི། གང་
ཟག་གང་དང་གང་གིས་ཡིད་གཏད་པས་མཐོང་ཙམ་ཉིད་ནས་འདི་དང་འདི་་་་་
འདྲའོ་སྙམ་པའི་བློ་ངང་གིས་སྐྱེད་ནུས་པའི་ཆོས་ཤིག་ལ་ཟེར། དཔེར་ན། གསེར་
བུམ་དང་ཟངས་བུམ་གཉིས་ལྟ་བུ་ཡིན་ཏེ། གང་ཟག་སུ་ཡིན་རུང་ཡིད་གཏད་པས་
མཐོང་ཙམ་ཉིད་ནས་གསེར་བུམ་ལ་བུམ་པར་བཟུང་སྟོབས་ཀྱིས་ཟངས་བུམ་ཡང་
བུམ་པའོ་སྙམ་པའི་བློ་ངང་གིས་སྐྱེ་བར་ངེས་ལ། ཟངས་བུམ་བུམ་པར་བཟུང་
སྟོབས་ཀྱིས་གསེར་བུམ་ཡང་བུམ་པའོ་སྙམ་པའི་བློ་ངང་གིས་སྐྱེ་པའི་ཕྱིར་རོ། ་་་་་
གཉིས་པ་ནི། དགག་བྱ་རིགས་གཅིག་བཀག་ཙམ་གྱི་མེད་དགག་ཅིག་ལ་ཟེར།
དཔེར་ན། ཁང་བའི་ནམ་མཁའ་དང་བུམ་པའི་ནམ་མཁའ་གཉིས་པོ་ལྟ་བུ་ཡིན་ཏེ།
དགག་བྱ་ཐོགས་རེག་གཉིས་དེ་གཉིས་ཀའི་སྟེང་དུ་ཁེགས་རྒྱུ་རིགས་གཅིག་ཡིན་
ལ། དེ་གཉིས་བཀག་ཙམ་གྱི་མེད་དགག་ཡིན་པས་དེ་ལྟར་བཞག་པའི་ཕྱིར། རྫས་
རིགས་གཅིག་ཅེས་པ་ནི། རང་གི་ཉེར་ལེན་གཅིག་ལས་སྐྱེས་པའི་ཐ་དད་པའི་
འདུས་བྱས་ཤིག་ལ་ཟེར། དཔེར་ན། ཉེར་ལེན་ནས་རྡོག་གཅིག་ལས་སྐྱེས་པའི་ནས་
འབྲུ་ཆེ་ཆུང་གཉིས་ལྟ་བུ་ཡིན་ཏེ། དེ་འདྲའི་ནས་འབྲུ་ཆེ་ཆུང་གཉིས་ཉེར་ལེན་
ནས་རྡོག་གཅིག་ལས་སྐྱེས་པས་རྫས་སུ་གྲུབ་ལ་རིགས་ནས་འབྲུ་ཡིན་པ་རིགས་་་་་
མཚུངས་པའི་རྒྱུ་མཚན་གྱིས་རིགས་གཅིག་ཏུ་གྲུབ་བོ། དེར་བརྟེན་རྫས་རིགས་
གཅིག་ཏུ་སོང་བ་ཡིན་ནོ། སྤྱིར་རྫས་རིགས་གཅིག་མི་གཅིག་ནི་ཉེར་ལེན་གཅིག་མི་
གཅིག་ལ་བྱེད་དགོས་སོ། རྫས་གཅིག་ཅེས་པ་ནི། རྫས་ཀྱི་སྒོ་ནས་སོ་སོ་བ་མ་ཡིན་
པར་སྐྱེ་བའི་ཆོས་ཤིག་ལ་ཟེར། དཔེར་ན། བྱས་པ་དང་མིག་རྟག་པ་གཉིས་པོ་དེ་
ཡིན་ལ་དེ་གཉིས་བདག་ཉིད་སོ་སོ་བ་མ་ཡིན་པར་སྐྱེས་པའམ་རྫས་སུ་གྲུབ་པས་་་་
104



བྱས་པའི་རང་བཞིན་དུ་གྲུབ་པ་དེ་ཉིད་མི་རྟག་པའི་རང་བཞིན་དུ་གྲུབ་ཅིང་། མི་
རྟག་པའི་རང་བཞིན་དུ་གྲུབ་པ་དེ་ཉིད། བྱས་པའི་རང་བཞིན་དུ་གྲུབ་ལ་རྫས་
ཀྱང་ཡིན་པས་དེ་གཉིས་རྫས་གཅིག་ཏུ་སོང་བ་ཡིན་ནོ། ཐ་དད་ཅེས་པ་ནི། སོ་སོ་
བའི་ཆོས་ཤིག་ལ་ཟེར། དབྱེ་ན། རང་ལྡོག་ཐ་དད།རང་བཞིན་ཐ་དད། རིགས་ཐ་
དད། རྫས་ཐ་དད་པ་དང་བཞི་ཡོད་ལ། རང་ལྡོག་ཐ་དད་ཅེས་པ་ནི། རང་ལྡོག་སོ་
སོ་བའི་ཆོས་ཤིག་ལ་ཟེར། དཔེར་ན། བུམ་པ་དང་ཀ་བ་གཉིས་པོ་ལྟ་བུ་ཡིན། བུམ་
པའི་རང་ལྡོག་ལ་བུམ་པ་དང་ཀ་བའི་རང་ལྡོག་ལ་ཀ་བ་འཇོག་དགོས་ཤིང་ཀ་བ་ ་
བུམ་པ་དང་ཐ་དད་ལ། བུམ་པ་ཀ་བ་དང་ཐ་དད་པ་ཡིན་པས་རང་ལྡོག་སོ་སོ་
པའི་ཆོས་ཡིན་པའི་ཕྱིར་རོ། རང་བཞིན་ཐ་དད་ཅེས་པ་ནི། རང་བཞིན་སོ་སོ་བའི་
ཆོས་ཤིག་ལ་ཟེར། དཔེར་ན། རྟག་པ་དང་མི་རྟག་པ་གཉིས་པོ་ལྟ་བུ་ཡིན་ཏེ། དེ་
གཉིས་ཕན་ཚུན་འབྲེལ་མེད་དོན་གཞན་ཡིན་པས་རྟག་པའི་རང་བཞིན་མི་རྟག་
པ་ལ་མེད། མི་རྟག་པའི་རང་བཞིན་རྟག་པ་ལ་མེད་པའི་ཕྱིར་རོ། རང་བཞིན་ཐ་
དད། ངོ་བོ་ཐ་དད། བདག་ཉིད་ཐ་དད་པ་རྣམས་དོན་གཅིག་ཡིན་ནོ། རིགས་ཐ་
དད་ཅེས་པ་ནི། རིགས་སོ་སོ་བའི་ཆོས་ཤིག་ལ་ཟེར། དཔེར་ན། རྟ་དང་བ་ལང་
གཉིས་པོ་དེ་དེ་ཡིན་ཏེ། རྟ་དང་བ་ལང་གཉིས་པོ་གང་ཟག་སུས་མཐོང་ཡང་
གཉིས་ཀ་རིགས་མཐུན་དུ་མི་སེམས་ཤིང་། གཉིས་ཀ་སྐྱེ་དབྱིབས་དང་གོམས་སྲོལ་
སྤུ་རིས་སོགས་ཀྱང་མི་འདྲ། ལྷག་པར་འཇིག་རྟེན་བཀོལ་སྤྱོད་ཀྱི་བྱ་རིམ་ཁྲོད་དུ་
དེ་བས་མི་མཚུངས་ཕྱིར་དེ་གཉིས་ཀ་རིགས་ཀྱི་སྒོ་ནས་ཐ་དད་དུ་སོང་བ་ཡིན་ནོ།
རྫས་ཐ་དད་ཅེས་པ་ནི། རྫས་ཀྱི་སྒོ་ནས་ཐ་དད་དུ་སྐྱེས་པའི་ཆོས་ཤིག་ལ་ཟེར།
དཔེར་ན། བེམ་པོ་དང་ཤེས་པ་གཉིས་པོ་ལྟ་བུ་ཡིན་ཏེ། བེམ་པོའི་རྫས་དེ་ཉིད་ཤེས་
105



པའི་རྫས་སུ་མེད་ལ་ཤེས་པའི་རྫས་དེ་ཉིད་བེམ་པོའི་རྫས་སུ་མེད་པས་རྗེས་ཕན་
ཚུན་འབྲེལ་མེད་དོན་གཞན་དུ་གྱུར་བ་ཡིན་ནོ། །
3. ཁྱབ་ཆེའི་ཁས་བླངས་རྣམས་སྤྱི་འགྲོས་ལྟར་འགོད་པ་ལ། གཞི་གྲུབ་ན། །
ཁྱོད་ཁྱོད་དང་གཅིག་ཡིན་པས་ཁྱབ་སྟེ། རྟག་པ་རྟག་པ་དང་གཅིག་ཡིན་པ་གང་
ཞིག དངོས་པོ་དངོས་པོ་དང་གཅིག་ཡིན་པའི་ཕྱིར། གཞི་གྲུབ་ན། ཁྱོད་དང་གཅིག་
ཁྱོད་དང་གཅིག་མ་ཡིན་པས་ཁྱབ་སྟེ། ཁྱོད་དང་གཅིག་ཁྱོད་དང་གཅིག་དང་
གཅིག་ཡིན་པ་ལས་ཁྱོད་དང་གཅིག་མ་ཡིན་ནོ། དཔེར་ན། བུམ་པ་དང་གཅིག་
བུམ་པ་དང་གཅིག་མ་ཡིན་ཡང་བུམ་པ་དང་གཅིག་དང་གཅིག་ཡིན་པ་བཞིན་ནོ།
གཞི་གྲུབ་ན། ཁྱོད་ཁྱོད་ཀྱི་རང་ལྡོག་ཐ་དད་མ་ཡིན་པས་ཁྱབ་སྟེ། བྱས་པ་དང་བྱས་
པ་གཉིས་ཀྱི་རང་ལྡོག་གཅིག་ཡིན་པ་བཞིན་ནོ། གཞི་གྲུབ་ན་ཁྱོད་དང་དོན་གཅིག་
པའི་ཐ་དད་པའི་ཆོས་ཡིན་ན། ཁྱོད་དང་ངོ་བོ་བདག་ཉིད་རང་བཞིན་རྣམས་
གཅིག་ཡིན་པས་ཁྱབ་བོ། ཆོས་དེ་དང་རིགས་གཅིག་ཡིན་ན། ལྡོག་པ་རིགས་གཅིག་
པ་དང་། རྫས་རིགས་གཅིག་པ་གང་རུང་ཡིན་པས་ཁྱབ་སྟེ། དེ་གཉིས་པོ་གང་རུང་
མ་ཡིན་པའི་རིགས་གཅིག་པ་ཞིག་མེད་པའི་ཕྱིར། ཆོས་དེ་གཉིས་རྫས་རིགས་
གཅིག་ཡིན་ན། དེ་གཉིས་ཉེར་ལེན་གཅིག་ལས་སྐྱེས་པས་ཁྱབ་སྟེ། རྫས་རིགས་
གཅིག་མི་གཅིག་ནི་ཉེར་ལེན་གཅིག་མི་གཅིག་ལ་བྱེད་དགོས་པའི་ཕྱིར། གཞི་གྲུབ་
ན། ཤེས་བྱ་དང་རིགས་གཅིག་ཡིན་པས་ཁྱབ་སྟེ། ཤེས་བྱ་དང་རིགས་མི་མཚུངས་
པའི་ཡོད་པ་ཞིག་འཇོག་རྒྱུ་མེད་པའི་ཕྱིར། སྤྱིར་ཤེས་བྱ་རྟག་པ་དང་རིགས་གཅིག་
ཡིན་ཡང་། ཤེས་བྱ་ཡིན་ན་རྟག་པ་དང་རིགས་གཅིག་ཡིན་པས་མ་ཁྱབ་བོ། དཔེར་
ན། དངོས་པོ་ཐམས་ཅད་རྟག་པ་དང་རིགས་མི་མཚུངས་པ་ཡིན་པའི་ཕྱིར། །
106



4. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། ཀ་བུམ་གཉིས་ཆོས་ཅན།
ཁྱོད་ཀ་བུམ་གཉིས་དང་རང་ལྡོག་སོ་སོ་བ་མ་ཡིན་པའི་ཆོས་ཡིན་པར་ཐལ། ཁྱོད་
ཀ་བུམ་གཉིས་དང་གཅིག་ཡིན་པའི་ཕྱིར། འདོད་ན། ཀ་བུམ་གཉིས་ཆོས་ཅན།
ཁྱོད་ཀ་བ་དང་བུམ་པ་གཉིས་ཀ་དང་རང་ལྡོག་སོ་སོ་བ་མ་ཡིན་པའི་ཆོས་ཡིན་་་་་
པར་ཐལ། ཁྱོད་ཀ་བུམ་གཉིས་དང་རང་ལྡོག་སོ་སོ་བ་མ་ཡིན་པའི་ཕྱིར་ཟེར་ན་མ་
ཁྱབ།(ཀ་བུམ་གཉིས་དང་རང་ལྡོག་སོ་སོ་བ་མ་ཡིན་ན། ཀ་བ་དང་བུམ་པ་གཉིས་
ཀ་དང་རང་ལྡོག་སོ་སོ་བ་མ་ཡིན་པའི་ཆོས་ཡིན་པས་ཁྱབ་པ་མེད་དེ། ཀ་བུམ་
གཉིས་དང་གཅིག་ཡིན་པས་ཀ་བ་དང་བུམ་པ་གཉིས་ཀ་དང་རེ་རེ་ནས་གཅིག་་་་
ཡིན་པས་ངེས་པ་མེད་པའི་ཕྱིར། ཀ་བུམ་གཉིས་དང་གཅིག་ཡིན་པས་ཀ་བ་དང་
བུམ་པ་གཉིས་ཀ་དང་རེ་རེ་ནས་གཅིག་ཡིན་པས་ངེས་པ་མེད་པར་ཐལ། ཀ་བུམ་
གཉིས་ཀ་བུམ་གཉིས་དང་གཅིག་ཡིན་ཡང་ཀ་བུམ་གཉིས་ཀ་བ་དང་གཅིག་མ་་་་་
ཡིན་ལ་བུམ་པ་དང་ཡང་གཅིག་མ་ཡིན་པའི་ཕྱིར།) ཁ་ཅིག དངོས་པོར་རིགས་
གཅིག་ཡིན་ན། རིགས་གཅིག་ཡིན་པས་ཁྱབ་པར་ཐལ། བུམ་པར་རིགས་གཅིག་
ཡིན་ན། རིགས་གཅིག་ཡིན་པས་ཁྱབ་པའི་ཕྱིར། ཟེར་ན་མ་ཁྱབ། འདོད་ན། རྟ་དང་
བ་ལང་གཉིས་ཆོས་ཅན། རིགས་གཅིག་ཡིན་པར་ཐལ། དངོས་པོར་རིགས་གཅིག་
ཡིན་པའི་ཕྱིར། དངོས་པོར་རིགས་གཅིག་ཡིན་པར་ཐལ། དངོས་པོར་རིགས་
མཐུན་པའི་ཕྱིར། དངོས་པོར་རིགས་མཐུན་པར་ཐལ། དེ་གཉིས་ཀ་དངོས་པོའི་
རིགས་ཡིན་པའི་ཕྱིར། རྩ་བར་འདོད་ན། རྟ་དང་བ་ལང་གཉིས་ཆོས་ཅན། རིགས་
གཅིག་མ་ཡིན་པར་ཐལ། ལྡོག་པ་རིགས་གཅིག་མ་ཡིན་པའི་ཕྱིར། ལྡོག་པ་རིགས་
གཅིག་མ་ཡིན་པར་ཐལ། གང་ཟག་གང་དང་གང་གིས་ཡིད་གཏད་པས་མཐོང་
107



ཙམ་ཉིད་ནས་འདི་དང་འདི་འདྲའོ་སྙམ་པའི་བློ་ངང་གིས་བསྐྱེད་ནུས་པའི་ཆོས་
མ་ཡིན་པའི་ཕྱིར། ཁ་ཅིག དངུལ་བུམ་དང་དུང་བུམ་གཉིས་ཆོས་ཅན། རྫས་རིགས་
གཅིག་ཡིན་པར་ཐལ། རིགས་གཅིག་ཡིན་པའི་ཕྱིར་ཟེར་ན་མ་ཁྱབ། འདོད་ན།།
དངུལ་བུམ་དང་དུང་བུམ་གཉིས་ཆོས་ཅན། རྫས་རིགས་གཅིག་མ་ཡིན་པར་ཐལ།
རྫས་རིགས་ཐ་དད་ཡིན་པའི་ཕྱིར། རྫས་རིགས་ཐ་དད་ཡིན་པར་ཐལ། རྫས་རིགས་
ཐ་དད་ལས་སྐྱེས་པའི་འདུས་བྱས་སོ་སོ་བ་ཡིན་པའི་ཕྱིར། རྫས་རིགས་ཐ་དད་
ལས་སྐྱེས་པའི་འདུས་བྱས་སོ་སོ་བ་ཡིན་པར་ཐལ། དངུལ་བུམ་དེ་རང་གི་ཉེར་
ལེན་དུ་གྱུར་བའི་དངུལ་ལས་སྐྱེས་ཀྱང་དུང་བུམ་གྱི་ཉེར་ལེན་དུ་གྱུར་བའི་དུང་་་་་
ལས་མ་སྐྱེས་ལ་དུང་བུམ་དེ་རང་གི་ཉེར་ལེན་དུ་གྱུར་བའི་དུང་ལས་སྐྱེས་ཀྱང་་་་་་
དངུལ་བུམ་གྱི་ཉེར་ལེན་དུ་གྱུར་བའི་དངུལ་ལས་མ་སྐྱེས་པའི་ཕྱིར། རྩ་བར་འདོད་
ན་སླ། ཁ་ཅིག ཀ་བུམ་གཉིས་ཆོས་ཅན། རིགས་གཅིག་ཡིན་པར་ཐལ། ཤེས་བྱར་
རིགས་གཅིག་ཡིན་པའི་ཕྱིར་ཟེར་ན་མ་ཁྱབ། མ་གྲུབ་ན། ཀ་བུམ་གཉིས་ཆོས་ཅན།།
ཤེས་བྱར་རིགས་གཅིག་ཡིན་པར་ཐལ། ཀ་བུམ་གཉིས་ཀ་ཤེས་བྱ་ཡིན་པར་རིགས་
མཚུངས་པའི་ཕྱིར། ཀ་བུམ་གཉིས་ཀ་ཤེས་བྱ་ཡིན་པར་རིགས་མཚུངས་པར་ཐལ།
ཀ་བ་དེ་ཡང་ཤེས་བྱ་ཡིན་ལ་བུམ་པ་དེ་ཡང་ཤེས་བྱ་ཡིན་པའི་ཕྱིར། ཁ་ཅིག ཡོད་
པ་དང་ཤེས་བྱ་གཉིས་ཆོས་ཅན། རྫས་གཅིག་ཡིན་པར་ཐལ། རྫས་སོ་སོ་བ་མ་ཡིན་
པའི་ཆོས་ཡིན་པའི་ཕྱིར་ཟེར་ན་མ་ཁྱབ། རྟགས་གྲུབ་སྟེ། ཡོད་པ་དང་ཤེས་བྱ་
གཉིས་རྫས་ཐ་དད་མ་ཡིན་པའི་ཕྱིར། ཡོད་པ་དང་ཤེས་བྱ་གཉིས་རྫས་ཐ་དད་མ་
ཡིན་པར་ཐལ། ཡོད་པ་དང་ཤེས་བྱ་གཉིས་པོ་དེ་རྫས་གཅིག་དང་ཐ་དད་གང་
རུང་མ་ཡིན་པའི་ཕྱིར། དེར་ཐལ། དེ་གཉིས་པོ་རྫས་མ་ཡིན་པའི་ཕྱིར། དེར་ཐལ།
108



དེ་གཉིས་པོ་དངོས་པོ་མ་ཡིན་པའི་ཕྱིར། དེར་ཐལ། དེ་གཉིས་པོ་རྟག་པ་ཡིན་པའི་
ཕྱིར། གོང་དུ་འདོད་ན། ཡོད་པ་དང་ཤེས་བྱ་གཉིས་ཆོས་ཅན། ངོ་བོ་སོ་སོ་བ་མ་
ཡིན་པར་སྐྱེས་པའི་ཆོས་ཡིན་པར་ཐལ། རྫས་གཅིག་ཡིན་པའི་ཕྱིར། ཁྱབ་སྟེ།
མཚན་མཚོན་ཡིན་པའི་ཕྱིར། འདོད་ན། ཡོད་པ་དང་ཤེས་བྱ་གཉིས་ཆོས་ཅན།
སྐྱེས་པ་ཡིན་པར་ཐལ། ངོ་བོ་སོ་སོ་བ་མ་ཡིན་པར་སྐྱེས་པའི་ཆོས་ཡིན་པའི་ཕྱིར།
འདོན་མི་ནུས་ཏེ། རྟག་པ་ཡིན་པའི་ཕྱིར།( རྫས་སོ་སོ་བ་མ་ཡིན་པར་སྐྱེས་པའི་
ཆོས་དང་རྫས་སོ་སོ་བ་མ་ཡིན་པའི་ཆོས་གཉིས་ལ་ཁྱད་པར་ཡོད་དེ། རྫས་སོ་སོ་བ་
མ་ཡིན་པར་སྐྱེས་པའི་ཆོས་ལ་སྐྱེས་པ་སྟེ་དངོས་པོ་རྫས་སུ་གྲུབ་པ་ཞིག་དགོས་ལ་
རྫས་སོ་སོ་བ་མ་ཡིན་པའི་ཆོས་ལ་རྫས་མ་ཡིན་པ་ཙམ་གྱིས་ཀྱང་འགྲུབ་པའི་ཕྱིར།
གོང་གི་ཡོད་པ་དང་ཤེས་བྱ་གཉིས་ཀྱང་རྫས་མ་ཡིན་པས་རྗེས་གཅིག་དང་ཐ་དད་
གང་ཡང་མ་ཡིན་ལ་རྫས་སོ་སོ་བ་མ་ཡིན་པ་དང་ཆོས་གཉིས་ཀ་ཡིན་པས་རྫས་སོ་
སོ་བ་མ་ཡིན་པའི་ཆོས་སུ་འདོད་དགོས་སོ།)
(དྲུག་པ།)ཡིན་ལོག་མིན་ལོག་གི་རྣམ་གཞག་བཤད་པ་།
1. གཞན་གྱི་འདོད་ཚུལ་དགག་པ་ལ། ཁ་ཅིག དངོས་པོ་མ་ཡིན་པ་ལས་ལོག་
པ་ཡིན་ན། དངོས་པོ་མ་ཡིན་པས་ཁྱབ་ཟེར་ན། བུམ་པ་ཆོས་ཅན། དངོས་པོ་མ་
ཡིན་པར་ཐལ། དངོས་པོ་མ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། བུམ་
པ་ཆོས་ཅན། དངོས་པོ་མ་ཡིན་པ་ལས་ལོག་པ་ཡིན་པར་ཐལ། དངོས་པོ་ཡིན་པའི་
ཕྱིར། མ་ཁྱབ་ཟེར་ན། ཁྱབ་པར་ཐལ། དངོས་པོ་དང་དངོས་པོ་མ་ཡིན་པ་ལས་ལོག་
པ་གཉིས་དོན་གཅིག་ཡིན་པའི་ཕྱིར། རྩ་བར་འདོད་ན། བུམ་པ་ཆོས་ཅན། དངོས་
109



པོ་ཡིན་པར་ཐལ། རྟག་དངོས་གང་རུང་གང་ཞིག རྟག་པ་མ་ཡིན་པའི་ཕྱིར། (རྟག་
དངོས་གང་རུང་གང་ཞིག རྟག་པ་མ་ཡིན་ན། དངོས་པོ་ཡིན་དགོས་ཏེ། རྟག་
དངོས་གཉིས་ཀྱི་ནང་ནས་གཅིག་ཡིན་པ་གཞིར་བཞག་ན། རྟག་པ་མ་ཡིན་ན།
དངོས་པོ་ཡིན་དགོས་ལ། དངོས་པོ་མ་ཡིན་ན། རྟག་པ་ཡིན་དགོས་པའི་ཕྱིར། སྤྱིར་
རྟག་པ་མ་ཡིན་ན། དངོས་པོ་ཡིན་དགོས་པའི་ངེས་པ་མེད་ལ། དངོས་པོ་མ་ཡིན་ན།
རྟག་པ་ཡིན་དགོས་པའི་ངེས་པ་ཡང་མེད་པའི་ཕྱིར་ཏེ། དཔེར་ན། མེད་པ་ཐམས་
ཅད་དེ་འདྲའི་སྐྱོན་དུ་འཇོག་པའི་ཕྱིར།) ཕྱི་མ་མ་གྲུབ་ན། བུམ་པ་ཆོས་ཅན། རྟག་
པ་མ་ཡིན་པར་ཐལ། མི་རྟག་པ་ཡིན་པའི་ཕྱིར། མ་གྲུབ་ན། མི་རྟག་པ་ཡིན་པར་
ཐལ། དངོས་པོ་ཡིན་པའི་ཕྱིར། མ་ཁྱབ་ཟེར་ན་ཁྱབ་སྟེ། མི་རྟག་པ། དངོས་པོ།
འདུས་བྱས། སྐད་ཅིག་མ་རྣམས་དོན་གཅིག་ཡིན་པའི་ཕྱིར། ཁ་ཅིག དངོས་པོ་ཡིན་
པ་ལས་ལོག་པ་ཡིན་ན། དངོས་པོ་ཡིན་པས་ཁྱབ་ཟེར་ན། རྟག་པ་ཆོས་ཅན། དངོས་
པོ་ཡིན་པར་ཐལ། དངོས་པོ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། རྟག་
པ་ཆོས་ཅན། དངོས་པོ་ཡིན་པ་ལས་ལོག་པ་ཡིན་པར་ཐལ། དངོས་པོ་མ་ཡིན་པའི་
ཕྱིར། མ་ཁྱབ་ཟེར་ན་ཁྱབ་སྟེ། དངོས་པོ་མ་ཡིན་པ་དང་། དངོས་པོ་ཡིན་པ་ལས་
ལོག་པ་གཉིས་དོན་གཅིག་ཡིན་པའི་ཕྱིར། རྩ་བར་འདོད་ན། རྟག་པ་ཆོས་ཅན།
དངོས་པོ་མ་ཡིན་པར་ཐལ། དངོས་མེད་ཡིན་པའི་ཕྱིར། མ་གྲུབ་ན། དངོས་མེད་
ཡིན་པར་ཐལ། དོན་བྱེད་ནུས་སྟོང་ཡིན་པའི་ཕྱིར། མ་ཁྱབ་ཟེར་ན་ཁྱབ་སྟེ། དོན་
བྱེད་ནུས་སྟོང་དངོས་མེད་ཀྱི་མཚན་ཉིད་ཡིན་པའི་ཕྱིར། ཁ་ཅིག རྟག་པ་ཡིན་པ་
ལས་ལོག་པ་ཡིན་ན། རྟག་པ་ཡིན་པས་ཁྱབ་ཟེར་ན། དངོས་པོ་ཆོས་ཅན། རྟག་པ་
ཡིན་པར་ཐལ། རྟག་པ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། དངོས་པོ་
110



ཆོས་ཅན། རྟག་པ་ཡིན་པ་ལས་ལོག་པ་ཡིན་པར་ཐལ། རྟག་པ་མ་ཡིན་པའི་ཕྱིར།
མ་ཁྱབ་ཟེར་ན་ཁྱབ་སྟེ། རྟག་པ་མ་ཡིན་པ་དང་། རྟག་པ་ཡིན་པ་ལས་ལོག་པ་
གཉིས་དོན་གཅིག་ཡིན་པའི་ཕྱིར། རྩ་བར་འདོད་ན། དངོས་པོ་ཆོས་ཅན། རྟག་པ་
མ་ཡིན་པར་ཐལ། མི་རྟག་པ་ཡིན་པའི་ཕྱིར། མ་གྲུབ་ན། དངོས་པོ་ཆོས་ཅན། མི་
རྟག་པ་ཡིན་པར་ཐལ། ཆོས་ཅན་དེ་ཡིན་པའི་ཕྱིར། །
2. རང་ལུགས་རྒྱུ་མཚན་དུ་འགོད་པ་ལ། དངོས་པོ་མ་ཡིན་པ་ལས་ལོག་པ་
ཡིན་ན། དངོས་པོ་ཡིན་པས་ཁྱབ། དེ་བཞིན་དུ། བརྒྱའི་བར་དུ་བརྩེགས་ཀྱང་།
དངོས་པོ་དང་དོན་གཅིག་ཡིན་པས་ཁྱབ་ལ། དེས་ཤེས་བྱ་རྟག་པ་དངོས་པོ་སོགས་
ཡིན་པ་སྲིད་པའི་ཤེས་བྱ་མཐའ་དག་ལ་རིགས་འདྲས་སྦྱོར་ཚུལ་ཤེས་པར་བྱའོ། ་་་
དངོས་པོ་ཡིན་པ་ལས་ལོག་པ་ཡིན་ན། དངོས་པོ་མ་ཡིན་པས་ཁྱབ། དངོས་པོ་ཡིན་
པ་ལས་ལོག་པ་གཉིས་པོ་དེ་ཡིན་ན། དངོས་པོ་ཡིན་པས་ཁྱབ། གསུམ་པོ་དེ་ཡིན་ན།
དངོས་པོ་མ་ཡིན་པས་ཁྱབ་པ་སོགས་ཆ་དང་ཡའི་ཁྱད་པར་གྱིས་བརྒྱའི་བར་དུ་་་་
ཤེས་པར་བྱ་ཞིང་། དེ་བཞིན་དུ་ཤེས་བྱ་རྟག་པ་དངོས་པོ་སོགས་ཡིན་པ་སྲིད་པའི་
ཤེས་བྱ་ཐམས་ཅད་ལ་སྦྱོར་ཚུལ་ཤེས་པར་བྱའོ། ཁྱོད་ཡིན་པ་མི་སྲིད་པའི་ཤེས་བྱ་
ཡིན་ན། ཁྱོད་ཡིན་པ་ལས་ལོག་པ་གཅིག་པོ་དེ་ཡོད་པས་ཁྱབ། ཁྱོད་ཡིན་པ་ལས་
ལོག་པ་གཉིས་པོ་དེ་མེད་པས་ཁྱབ། ཁྱོད་ཡིན་པ་ལས་ལོག་པ་གསུམ་པོ་དེ་ཡོད་
པས་ཁྱབ། ། ཁྱོད་ཡིན་པ་ལས་ལོག་པ་བཞི་བོ་དེ་མེད་པས་ཁྱབ་པ་སོགས་ཆ་དང་
ཡའི་ཁྱད་པར་གྱིས་བརྒྱའི་བར་དུ་ཤེས་པར་བྱའོ། ཤེས་བྱ་ཡིན་པ་ལས་ལོག་པ་
གཅིག་པོ་དེ་མེད། གཉིས་པོ་དེ་ཡོད། གསུམ་པོ་དེ་མེད། བཞི་བོ་དེ་ཡོད། མེད་པ་ལ་
ཡིན་པ་ལས་ལོག་པ་གཅིག་པོ་དེ་ཡོད། གཉིས་པོ་དེ་མེད། གསུམ་པོ་དེ་ཡོད། བཞི་
111



བོ་དེ་མེད་པ་སོགས་ཡ་དང་ཆའི་ཁྱད་པར་གྱིས་ཡོད་མེད་སྦྱོར་ཚུལ་ཀྱང་ཤེས་པར་
བྱའོ། །
3. ཁྱབ་ཆེའི་ཁས་ལེན་རྣམས་སྤྱི་འགྲོས་ལྟར་འགོད་པ། གཞི་གྲུབ་ན། ཡོད་པ་
མ་ཡིན་པ་ལས་ལོག་པས་ཁྱབ་སྟེ། ཡོད་པ་དང་ཡོད་པ་མ་ཡིན་པ་ལས་ལོག་པ་
གཉིས་དོན་གཅིག་ཡིན་པའི་ཕྱིར། སྤྱིར་ཡོད་པ་ཡིན་པ་ལས་ལོག་པ་དང་ཡོད་པ་
མ་ཡིན་པ་ལས་ལོག་པ་གཉིས་ཀྱི་ནང་ནས་གང་ཡིན་ཟེར་ན། ཡོད་པ་མ་ཡིན་པ་
ལས་ལོག་པ་ཡིན་ཞེས་ཁས་ལེན་དགོས་ཏེ། སྤྱིར་ཡོད་མེད་གཉིས་ཀྱི་ནང་ནས་ཡོད་
པ་ཡིན་པར་ཁས་ལེན་དགོས་པའི་ཕྱིར། གང་ཟག་གི་བདག་མེད་ཡིན་ན། ཁྱོད་མ་
ཡིན་པ་ལས་ལོག་པ་དང་ཁྱོད་ཡིན་པ་ལས་ལོག་པ་གང་རུང་ཡིན་པས་ཁྱབ་སྟེ། ་་་་
གང་ཟག་གི་བདག་མེད་ཡིན་ན་ཁྱོད་ཡིན་མིན་གང་རུང་ཡིན་པས་ཁྱབ་པའི་ཕྱིར།
གཞི་གྲུབ་ན། མེད་པ་ཡིན་པ་ལས་ལོག་པ་ཡིན་པས་ཁྱབ། མེད་པ་མ་ཡིན་པ་ལས་
ལོག་པ་མ་ཡིན་པས་ཁྱབ་སྟེ། གཞི་གྲུབ་ན། ཡོད་པ་ཡིན་པས་ཁྱབ་པ་གང་ཞིག མེད་
པ་མ་ཡིན་པས་ཁྱབ་པའི་ཕྱིར། སྤྱིར་རྟག་པ་མ་ཡིན་པ་ལས་ལོག་པ་ཡིན་ཡང་།
དངོས་པོ་མ་ཡིན་པ་ལས་ལོག་པ་མ་ཡིན་ནོ། རྒྱུ་མཚན་ནི། སྤྱིར་རྟག་པ་ཡིན་ལ་
དངོས་པོ་མ་ཡིན་ཟེར་དགོས་པའི་གནད་དེ་ཡིན། གཞི་གྲུབ་ན། ཁྱོད་མ་ཡིན་པ་
ལས་ལོག་པ་ཡོད་ན། ཁྱོད་མ་ཡིན་པ་ལས་ལོག་པ་རྟག་པ་ཡིན་པས་ཁྱབ་སྟེ། བུམ་
པ་མ་ཡིན་པ་ལས་ལོག་པ་རྟག་པ་ཡིན་པའི་ཕྱིར། བུམ་པ་མ་ཡིན་པ་ལས་ལོག་པ་
རྟག་པ་ཡིན་པར་ཐལ། བུམ་པ་མ་ཡིན་པ་ལས་ལོག་པ་རྟོག་པའི་བཏགས་ཙམ་དུ་
གྲུབ་པའི་ཆོས་ཡིན་པའི་ཕྱིར། དེས་ཆོས་ཀུན་ལ་རིགས་འདྲའོ། གཞི་གྲུབ་ན། ཁྱོད་
མ་ཡིན་པ་ལས་ལོག་པ་ཡིན་ན་རྟག་པ་ཡིན་པས་མ་ཁྱབ་སྟེ། བུམ་པ་མ་ཡིན་པ་
112



ལས་ལོག་པ་ཡིན་ན་རྟག་པ་ཡིན་པས་ཁྱབ་པ་མེད་པའི་ཕྱིར། བུམ་པ་བུམ་པ་མ་
ཡིན་པ་ལས་ལོག་པ་ཡིན་པ་བཞིན་ནོ། སྤྱིར་ཡིན་འགོད་དང་ཡོད་འགོད་གཉིས་ལ་
ཁྱད་པར་ཆེན་པོ་ཡོད་ལ། བུམ་པ་ལྟ་བུ་ཡིན་པར་མི་འདོད་ཀྱང་ཡོད་པར་འདོད།
རྟག་པ་ལྟ་བུ་ཡིན་ཡོད་གཉིས་ཀར་ཁས་ལེན་དགོས་སོ། སྤྱིར་ཡིན་པར་གྱུར་བ་
དང་མ་ཡིན་པར་གྱུར་བ་གཉིས་ཀྱི་ནང་ནས་ཡིན་པར་གྱུར་བར་ཁས་ལེན་དགོས་
ཏེ། སྤྱིར་ཡིན་པར་གྱུར་བ་ཡིན་པའི་ཕྱིར། སྤྱིར་ཡིན་པར་གྱུར་བ་ཡིན་པར་ཐལ།
རྟག་པ་ཡིན་པར་གྱུར་བ་ཡིན་པའི་ཕྱིར། །
4. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། དངོས་པོ་མ་ཡིན་ལས་
ལོག་པ་རྟག་པ་ཡིན་པར་ཐལ། དངོས་པོ་མ་ཡིན་པ་ལས་ལོག་པ་ཡོད་པ་གང་ཞིག་
མ་ཡིན་པ་ལས་ལོག་པ་རྟག་པ་ཡིན་པའི་ཕྱིར། ཟེར་ན་མ་ཁྱབ། རྟགས་གྲུབ་སྟེ།
ཡིན་པ་ལས་ལོག་པ་དང་། མ་ཡིན་པ་ལས་ལོག་པ་གཉིས་རེ་རེ་ནས་རྟག་པ་ཡིན་
པའི་ཕྱིར།(དངོས་པོ་མ་ཡིན་པ་ལས་ལོག་ན་དངོས་པོ་ཡིན་དགོས་ཏེ། དངོས་པོ་མ་
ཡིན་པ་ལས་ལོག་ཚེ་དངོས་པོ་ཡིན་དགོས་པའི་ཕྱིར། དེ་ཡང་དངོས་པོ་མ་ཡིན་པ་
ལས་ལོག་པ་རྟག་པ་མ་ཡིན་པ་དེས་མཚོན་ནོ། སྤྱིར་མ་ཡིན་པ་ལས་ལོག་པ་རྟག་པ་
ཡིན་ཡང་དངོས་པོ་དང་བྱས་པ་བུམ་པ་ཀ་བ་སོགས་འདུས་བྱས་སུ་གྲུབ་པའི་ཆོས་
རྣམས་ལ་སྦྱར་ཚེ་གོ་རྒྱུ་མི་འདྲའོ།） ཁ་ཅིག མ་ཡིན་པ་མ་ཡིན་པ་དང་། ཡིན་པ་
གཉིས་དོན་གཅིག་མ་ཡིན་པར་ཐལ། མ་ཡིན་པ་མ་ཡིན་པ་དང་། ཡིན་པ་གཉིས་ཀ་
ཡིན་ན། གང་དྲན་དྲན་ཡིན་དགོས་པའི་ཕྱིར་ཟེར་ན། རྟགས་མ་གྲུབ་སྟེ། ཤེས་བྱ་མ་
ཡིན་པ་མ་ཡིན་པ་དང་། ཡིན་པ་གཉིས་ཀ་ཡིན་པའི་ཕྱིར། དེར་ཐལ། ཤེས་བྱ་མ་
ཡིན་པ་མ་ཡིན་པ་གང་ཞིག ཤེས་བྱ་ཡིན་པའི་ཕྱིར། རྟགས་རེ་རེ་ནས་གྲུབ་སྟེ།
113



ཡོད་པ་ཡིན་པའི་ཕྱིར།(ཕ་རོལ་པོས་མ་ཡིན་པ་མ་ཡིན་པ་དང་། ཡིན་པ་གཉིས་ཀ་
ཡིན་ན། གང་དྲན་དྲན་ཡིན་དགོས་ཟེར་དོན་ནི། མ་ཡིན་པ་དེ་ཉིད་ཁས་བླངས་ཀྱི་
གཞིར་བྱས་ནས། དེ་ཉིད་མ་ཡིན་པ་དང་། ཡིན་པ་གཉིས་ཀ་ཡིན་ན་གང་དྲན་དྲན་
ཡིན་དགོས་ཞེས་པ་ཡིན་མོད། དེ་ནི་རང་ལུགས་ཀྱིས་ཀྱང་འདོད་ལ། མ་ཡིན་པ་མ་
ཡིན་པ་དང་། ཡིན་པ་གཉིས་ཀ་ཡིན་ཟེར་དོན་ནི། མ་ཡིན་པ་མ་ཡིན་ན། ཡིན་པ་
ཡིན་དགོས་པས་ཡིན་པ་དང་ཡིན་པ་གཉིས་ཀ་ཡིན་ན་གནོད་བྱེད་མེད་ལ་ཁས་་་་
བླངས་ཀྱི་གཞིར་འགྲོ་ལུགས་གོང་གི་དེ་དང་སྒོ་ཀུན་ནས་མི་མཚུངས་སོ།)
(བདུན་པ།)ཡིན་གྱུར་མིན་གྱུར་གྱི་རྣམ་གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཁ་ཅིག ཡིན་པར་གྱུར་བའི་ཚད་མའི་
གཞལ་བྱ་ཡིན་ན། ཡིན་པས་ཁྱབ་ཟེར་ན། དངོས་པོ་ཆོས་ཅན། ཡིན་པར་ཐལ། ཡིན་
པར་གྱུར་པའི་ཚད་མའི་གཞལ་བྱ་ཡིན་པའི་ཕྱིར། མ་གྲུབ་ན། དངོས་པོ་ཡིན་པར་
གྱུར་བའི་ཚད་མའི་གཞལ་བྱ་ཡིན་པར་ཐལ། དངོས་པོར་གྱུར་བའི་ཚད་མའི་
གཞལ་བྱ་ཡིན་པའི་ཕྱིར། མ་གྲུབ་ན། དངོས་པོར་གྱུར་བའི་ཚད་མའི་གཞལ་བྱ་
ཡིན་པར་ཐལ། གཞི་གྲུབ་པའི་ཕྱིར། (དངོས་པོར་གྱུར་བའི་ཚད་མ་ལ་དཔེར་ན་
རྣམ་མཁྱེན་ལྟ་བུ་འཇོག་དགོས་ལ། རྣམ་མཁྱེན་དངོས་པོར་གྱུར་བའི་ཚད་མ་ཡིན་
པས་གཞི་གྲུབ་ན། དེའི་གཞལ་བྱ་ཡིན་པས་ཁྱབ་པའི་ཕྱིར།) རྩ་བར་འདོད་ན།
ཁྱོད་ཀྱི་རྒྱུ་ཡོད་པར་ཐལ། ཁྱོད་དངོས་པོ་ཡིན་པའི་ཕྱིར། འདོད་ན། ཁྱོད་ཁྱོད་ཀྱི་རྒྱུ་
ལས་སྐྱེས་པ་ཡིན་པར་ཐལ། ཁྱོད་ཀྱི་རྒྱུ་ཡོད་པའི་ཕྱིར། འདོད་ན། ཁྱོད་ཁྱོད་ཀྱི་རྒྱུ་
ལ་དེ་བྱུང་འབྲེལ་ཡིན་པར་ཐལ། ཁྱོད་ཁྱོད་ཀྱི་རྒྱུ་ལས་སྐྱེས་པ་ཡིན་པའི་ཕྱིར།
114



འདོད་ན། ཁྱོད་ཀྱི་རྒྱུ་མེད་ན། ཁྱོད་མེད་དགོས་པར་ཐལ། ཁྱོད་ཁྱོད་ཀྱི་རྒྱུ་དང་དེ་
བྱུང་འབྲེལ་ཡིན་པའི་ཕྱིར། འདོད་ན། ཤེས་བྱ་ཆོས་ཅན། ཁྱོད་མེད་པར་ཐལ། ཁྱོད་
ཀྱི་རྒྱུ་མེད་པའི་ཕྱིར། མ་གྲུབ་ན། ཤེས་བྱ་ཆོས་ཅན། ཁྱོད་ཀྱི་རྒྱུ་མེད་པར་ཐལ། ཁྱོད་
རྟག་པ་ཡིན་པའི་ཕྱིར། གོང་དུ་ཤེས་བྱ་མེད་པར་འདོད་ཟེར་ན་སླ། ཁ་ཅིག མ་ཡིན་
པར་གྱུར་བའི་ཚད་མའི་གཞལ་བྱ་ཡིན་ན། མ་ཡིན་པར་གྱུར་བའི་གཞལ་བྱ་ཡིན་
པས་ཁྱབ་ཟེར་ན། རྟག་པ་ཆོས་ཅན། མ་ཡིན་པར་གྱུར་བའི་གཞལ་བྱ་ཡིན་པར་
ཐལ། མ་ཡིན་པར་གྱུར་བའི་ཚད་མའི་གཞལ་བྱ་ཡིན་པའི་ཕྱིར། མ་གྲུབ་ན། རྟག་པ་
མ་ཡིན་པར་གྱུར་བའི་ཚད་མའི་གཞལ་བྱ་ཡིན་པར་ཐལ། ཚད་མའི་གཞལ་བྱ་ཡིན་
པ་གང་ཞིག་རྟག་པ་ཡིན་པར་གྱུར་བའི་ཚད་མའི་གཞལ་བྱ་མ་ཡིན་པའི་ཕྱིར།
དང་པོ་སླ། ཕྱི་མ་མ་གྲུབ་ན། རྟག་པ་ཡིན་པར་གྱུར་བའི་ཚད་མའི་གཞལ་བྱ་མ་
ཡིན་པར་ཐལ། རྟག་པ་ཡིན་པར་གྱུར་བའི་ཚད་མའི་གཞལ་བྱ་མེད་པའི་ཕྱིར། མ་
གྲུབ་ན། རྟག་པ་ཡིན་པར་གྱུར་བའི་ཚད་མའི་གཞལ་བྱ་མེད་པར་ཐལ། རྟག་པ་
ཡིན་པར་གྱུར་བའི་ཚད་མ་མེད་པའི་ཕྱིར། ཁྱབ་སྟེ། རྟག་པ་ཡིན་པར་གྱུར་བའི་
ཚད་མ་མེད་ན། ། རྟག་པ་ཡིན་པར་གྱུར་བའི་ཚད་མའི་རྟོགས་བྱ་དང་གཞལ་བྱ་
ཤེས་བྱ་སོགས་མེད་པས་ཁྱབ་པའི་ཕྱིར།	(རྟག་པ་ཡིན་པར་གྱུར་བའི་དངོས་པོ་
མེད་པས་དེ་འདྲའི་ཚད་མ་མེད་ལ། དེ་འདྲའི་ཚད་མ་མེད་པས་དེའི་གཞལ་བྱའམ་
རྟོགས་བྱ་ཤེས་བྱ་སོགས་ཡོད་མི་སྲིད། དེ་འདྲའི་རྟག་པ་མ་ཡིན་པར་གྱུར་བའི་
ཚད་མའི་གཞལ་བྱ་ཡོད་པས་རྟག་པ་དེ་ཉིད་མ་ཡིན་པར་གྱུར་བའི་ཚད་མའི་་་་་་
གཞལ་བྱར་སོང་བ་ཡིན་ནོ།) རྩ་བར་འདོད་ན། རྟག་པ་ཆོས་ཅན། མ་ཡིན་པར་
གྱུར་བའི་གཞལ་བྱ་མ་ཡིན་པར་ཐལ། ཡིན་པར་གྱུར་བའི་གཞལ་བྱ་ཡིན་པའི་ཕྱིར།
115



མ་གྲུབ་ན། རྟག་པ་ཡིན་པར་གྱུར་པའི་གཞལ་བྱ་ཡིན་པར་ཐལ། རྟག་པ་ཡིན་པའི་
ཕྱིར། (སྤྱིར་རྟག་མི་རྟག་གཉིས་ཀྱི་ནང་ནས་རྟག་པ་ཡིན་པས་རྟག་པ་ཡིན་པར་
གྱུར་བའི་ཡོད་པ་ཡིན་ཞེས་ཁས་ལེན་དགོས་ལ། རྟག་པ་ཡིན་པར་གྱུར་བའི་ཡོད་
པ་ཡིན་ཞེས་ཁས་བླངས་པས་རྟག་པ་ཡིན་པར་གྱུར་བའི་གཞལ་བྱ་ཡིན་ཞེས་ཁས་
ལེན་དགོས་པ་ཡིན་ནོ།) ཁ་ཅིག ཡིན་པར་གྱུར་བའི་རྟག་པ་ཡིན་ན། རྟག་པ་ཡིན་
པས་ཁྱབ་ཟེར་ན། རྟག་པ་ཁོ་ན་ཆོས་ཅན། རྟག་པ་ཡིན་པར་ཐལ། ཡིན་པར་གྱུར་
པའི་རྟག་པ་ཡིན་པའི་ཕྱིར། མ་གྲུབ་ན། རྟག་པ་ཁོ་ན་ཡིན་པར་གྱུར་བའི་རྟག་པ་
ཡིན་པར་ཐལ། རྟག་པ་ཡིན་པའི་ཕྱིར། (སྤྱིར་རྟག་པ་ཡིན་པས་རྟག་པ་ཁོ་ན་ཡིན་
པར་གྱུར་བའི་རྟག་པ་ཡིན་ཞེས་ཁས་བླངས་པ་ཡིན་ལ། དོན་དངོས་སུ་རྟག་པ་
རྟག་པ་ཁོ་ན་ཡིན་ཞེས་ཁས་ལེན་དགོས་པའི་གཞི་རྩ་དེ་ལ་ཐུག་པ་ཡིན་ནོ།) རྩ་
བར་འདོད་ན། རྟག་པ་ཁོ་ན་ཆོས་ཅན། ཡོད་པར་ཐལ། རྟག་པ་ཡིན་པའི་ཕྱིར།
འདོད་ན། རྟག་དངོས་གཉིས་ཀྱི་ནང་ནས་རྟག་པ་ཁོ་ན་ཡོད་པ་ཡིན་པར་ཐལ།
རྟག་པ་ཁོ་ན་ཡོད་པ་ཡིན་པའི་ཕྱིར། འདོད་ན། རྟག་དངོས་གཉིས་ཀྱི་ནང་ནས་
རྟག་པ་ཁོ་ན་ཡོད་པ་མ་ཡིན་པར་ཐལ། རྟག་དངོས་གཉིས་ཀྱི་ནང་ནས་དངོས་པོ་
ཡང་ཡོད་པ་ཡིན་པའི་ཕྱིར། (རྟག་པ་ཁོ་ན་ཡོད་ན། ཁོ་ན་ཞེས་པའི་སྒྲས་རྟག་པ་མ་
ཡིན་པ་ཤུགས་ཀྱིས་མེད་པར་གོ་དགོས་པས་བསྡུས་གཞུང་རྣམས་སུ་རྟག་པ་ཁོ་ན་
མེད་པར་ཐལ། དངོས་པོ་གཞི་གྲུབ་པའི་ཕྱིར། ཞེས་གསུངས་པའི་གནད་ཀྱང་དེར་
ཐུག་པ་ཡིན་ནོ།） ཁ་ཅིག མ་ཡིན་པར་གྱུར་བའི་རྟག་པ་ཡིན་ན། རྟག་པ་ཡིན་པས་
ཁྱབ་ཟེར་ན། དངོས་པོ་ཆོས་ཅན། རྟག་པ་ཡིན་པར་ཐལ། མ་ཡིན་པར་གྱུར་བའི་
རྟག་པ་ཡིན་པའི་ཕྱིར། མ་གྲུབ་ན། དངོས་པོ་མ་ཡིན་པར་གྱུར་བའི་རྟག་པ་ཡིན་
116



པར་ཐལ། རྟག་པ་ཡིན་པའི་ཕྱིར། མ་ཁྱབ་ཟེར་ན་ཁྱབ་སྟེ། རྟག་པ་ཡིན་ན། དངོས་
པོ་མ་ཡིན་དགོས་པས་དངོས་པོ་མ་ཡིན་པར་གྱུར་བའི་རྟག་པ་ཡིན་དགོས་པའི་་་་
ཕྱིར། མ་གྲུབ་ན། དེར་ཐལ། རྟག་པ་ཡིན་ན། དངོས་པོ་ཡིན་པར་གྱུར་བའི་རྟག་པ་
མ་ཡིན་པས་ཁྱབ་པའི་ཕྱིར་ཏེ། དངོས་པོ་ཡིན་པར་གྱུར་བའི་རྟག་པ་མེད་པའི་
ཕྱིར།།
2. རང་ལུགས་རྒྱུ་མཚན་དུ་འགོད་པ་ལ། དངོས་པོ་དེ་ཡིན་པར་གྱུར་བའི་
ཚད་མའི་གཞལ་བྱ་ཡིན་ཡང་། མ་ཡིན་པར་གྱུར་བའི་ཚད་མའི་གཞལ་བྱ་མ་ཡིན་
ལ། རྟག་པ་དེ་མ་ཡིན་པར་གྱུར་བའི་ཚད་མའི་གཞལ་བྱ་ཡིན་ཡང་། རྟག་པ་དེ་
ཡིན་པར་གྱུར་བའི་ཚད་མའི་གཞལ་བྱ་མ་ཡིན་པའི་ཕྱིར། །
3. རང་དང་གཞན་གྱི་རྩོད་པ་སྤོང་བ་ལ། ཁ་ཅིག རྟག་པ་ཡིན་པར་གྱུར་
བའི་ཚད་མའི་དམིགས་པ་དེ། རྟག་པ་ཡིན་པར་གྱུར་བའི་ཡོད་པའི་མཚན་ཉིད་
ཡིན་པར་ཐལ། ཚད་མའི་དམིགས་པ་ཡོད་པའི་མཚན་ཉིད་ཡིན་པའི་ཕྱིར། ཟེར་ན་
མ་ཁྱབ། འདོད་ན། རྟག་པ་ཡིན་པར་གྱུར་བའི་ཚད་མའི་དམིགས་པ་ཡོད་པར་
ཐལ། རྟག་པ་ཡིན་པར་གྱུར་བའི་ཚད་མའི་དམིགས་པ་དེ། རྟག་པ་ཡིན་པར་གྱུར་
བའི་ཡོད་པའི་མཚན་ཉིད་ཡིན་པའི་ཕྱིར། འདོད་ན། རྟག་པ་ཡིན་པར་གྱུར་བའི་
ཚད་མའི་དམིགས་པ་མེད་པར་ཐལ། རྟག་པ་ཡིན་པར་གྱུར་བའི་ཚད་མ་མེད་པའི་
ཕྱིར། མ་གྲུབ་ན། རྟག་པ་ཡིན་པར་གྱུར་བའི་ཚད་མ་མེད་པར་ཐལ། ཚད་མ་ཡིན་
ན། རྟག་པ་མ་ཡིན་པས་ཁྱབ་པའི་ཕྱིར་རོ། །
117



(བརྒྱད་པ།)རྒྱུ་འབྲས་ཆུང་ངུའི་རྣམ་གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཁ་ཅིག གཞི་གྲུབ་ན། རྒྱུ་འབྲས་
གཉིས་ཀ་མ་ཡིན་པས་ཁྱབ་ཟེར་ན། བུམ་པ་ཆོས་ཅན། རྒྱུ་འབྲས་གཉིས་ཀ་མ་ཡིན་
པར་ཐལ། ཡོད་པ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཡོད་པ་ཡིན་པར་
ཐལ། རྟག་དངོས་གང་རུང་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། རྟག་
དངོས་གང་རུང་ཡིན་པར་ཐལ། དངོས་པོ་ཡིན་པའི་ཕྱིར། མ་གྲུབ་ན། བུམ་པ་ཆོས་
ཅན། དངོས་པོ་ཡིན་པར་ཐལ། དོན་བྱེད་ནུས་པ་ཡིན་པའི་ཕྱིར། མ་གྲུབ་ན། བུམ་
པ་ཆོས་ཅན། དོན་བྱེད་ནུས་པ་ཡིན་པར་ཐལ། ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་
བྱེད་ནུས་པ་ཡིན་པའི་ཕྱིར། མ་ཁྱབ་ཟེར་ན་ཁྱབ་སྟེ། ལྟོ་ལྡིར་ཞབས་ཞུམ་ཆུ་སྐྱོར་གྱི་
དོན་བྱེད་ནུས་པ་བུམ་པའི་མཚན་ཉིད་ཡིན་པའི་ཕྱིར། རྩ་བར་འདོད་ན། བུམ་པ་
ཆོས་ཅན། རྒྱུ་འབྲས་གཉིས་ཀ་ཡིན་པར་ཐལ། རྒྱུ་ཡིན་པ་གང་ཞིག འབྲས་བུ་ཡིན་
པའི་ཕྱིར། དང་པོ་མ་གྲུབ་ན། བུམ་པ་ཆོས་ཅན། རྒྱུ་ཡིན་པར་ཐལ། ཁྱོད་ཀྱི་འབྲས་
བུ་ཡོད་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཀྱི་འབྲས་བུ་ཡོད་པར་ཐལ།
ཁྱོད་ཀྱི་ཕྱི་ལོགས་སུ་བྱུང་བ་དེ་ཁྱོད་ཀྱི་འབྲས་བུ་ཡིན་པའི་ཕྱིར། ཁྱོད་ཀྱི་ཕྱི་ལོགས་
སུ་བྱུང་བ་དེ་ཁྱོད་ཀྱི་འབྲས་བུ་ཡིན་པར་ཐལ། ཁྱོད་དངོས་པོ་ཡིན་པའི་ཕྱིར། (
དངོས་པོ་ཡིན་ན། སྐད་ཅིག་སྐད་ཅིག་ལ་འཇིག་པའི་ངང་ཚུལ་ཅན་ཡིན་དགོས་
པས་རང་གི་སྐད་ཅིག་ཕྱི་མ་རྣམས་རང་གི་འབྲས་བུ་དང་སྐད་ཅིག་སྔ་མ་རྣམས་་་
རང་གི་རྒྱུ་ཡིན་དགོས་ལ། དེས་མཚོན་བུམ་པ་ལྟ་བུ་ཡང་རང་གི་སྐད་ཅིག་ཕྱི་མ་
རྣམས་རང་ལ་བརྟེན་ནས་སྐྱེས་ཤིང་བྱུང་བ་ཡིན་པས་རང་གི་འབྲས་བུ་ཡིན་པ་་་་
118



ཤེས་པར་བྱའོ།) གཉིས་པ་མ་གྲུབ་ན། བུམ་པ་ཆོས་ཅན། ཁྱོད་འབྲས་བུ་ཡིན་པར་
ཐལ། ཁྱོད་ཀྱི་རྒྱུ་ཡོད་པའི་ཕྱིར། ཁྱོད་ཀྱི་རྒྱུ་ཡོད་པར་ཐལ། ཁྱོད་ཀྱི་སྔ་ལོགས་སུ་
བྱུང་བ་དེ་ཁྱོད་ཀྱི་རྒྱུ་ཡིན་པའི་ཕྱིར། ཁྱོད་ཀྱི་སྔ་ལོགས་སུ་བྱུང་བ་དེ་ཁྱོད་ཀྱི་རྒྱུ་
ཡིན་པར་ཐལ། ཁྱོད་དངོས་པོ་ཡིན་པའི་ཕྱིར། (དངོས་པོ་ཡིན་ན། རང་ཉིད་སྐྱེད་
བྱེད་ཀྱི་རྒྱུ་དང་རང་ཉིད་འབྱུང་སའི་གཞི་ཞིག་ངེས་པར་དུ་ཡོད་དགོས་པས་དེ་་་་
མེད་ན། རྒྱུ་མེད་ཀྱི་དངོས་པོ་དང་རྒྱུ་མེད་ཀྱི་འབྲས་བུ་འབྲས་མེད་ཀྱི་རྒྱུ་སོགས་
ཀྱང་ཡོད་དགོས་པས་རྒྱུ་འབྲས་ལ་སྐུར་བ་བཏབ་པ་ཡིན་ནོ།) ཁ་ཅིག དངོས་པོ་
ཡིན་ན། ཁྱོད་ཀྱི་རྒྱུ་འབྲས་གཉིས་ཀ་ཡོད་པས་མ་ཁྱབ་ཟེར་ན། དངོས་པོ་ཡིན་ན།
ཁྱོད་ཀྱི་རྒྱུ་འབྲས་གཉིས་ཀ་ཡོད་པས་ཁྱབ་པར་ཐལ། དངོས་པོ་ཡིན་ན། ཁྱོད་ཀྱི་རྒྱུ་
ཡོད་པས་ཁྱབ་པ་གང་ཞིག ཁྱོད་ཀྱི་འབྲས་བུ་ཡོད་པས་ཁྱབ་པའི་ཕྱིར། དང་པོ་མ་
གྲུབ་ན། དངོས་པོ་ཡིན་ན། ཁྱོད་ཀྱི་རྒྱུ་ཡོད་པས་ཁྱབ་པ་གང་ཞིག ཁྱོད་ཀྱི་འབྲས་བུ་
ཡོད་པས་ཁྱབ་པར་ཐལ། དངོས་པོ་ཡིན་ན། འབྲས་བུ་ཡིན་པས་ཁྱབ་པའི་ཕྱིར། མ་
གྲུབ་ན། དངོས་པོ་ཡིན་ན། འབྲས་བུ་ཡིན་པས་ཁྱབ་པར་ཐལ། དངོས་པོ་ཡིན་ན།།
རང་གི་སྔ་ལོགས་སུ་བྱུང་བའི་འབྲས་བུ་ཡིན་པས་ཁྱབ་པའི་ཕྱིར། མ་གྲུབ་ན། །
དངོས་པོ་ཡིན་ན། རང་གི་སྔ་ལོགས་སུ་བྱུང་བའི་འབྲས་བུ་ཡིན་པས་ཁྱབ་པར་
ཐལ། དངོས་པོ་ཡིན་ན། རང་གི་སྔ་ལོགས་སུ་བྱུང་བའི་བསྐྱེད་བྱ་ཡིན་པས་ཁྱབ་
པའི་ཕྱིར།	(དངོས་པོ་ཞིག་ཡིན་ཕྱིན་རང་ཉིད་སྐྱེད་བྱེད་ཀྱི་རྒྱུ་ཞིག་ངེས་པར་དུ་
ཡོད་ལ། རང་ཉིད་སྐྱེད་བྱེད་ཀྱི་རྒྱུ་མེད་པར་རང་ཉིད་འབྱུང་བ་མི་སྲིད་པས་རང་
ཉིད་རང་གི་རྒྱུས་བསྐྱེད་བྱར་ཤེས་དགོས་སོ།) ཁ་ཅིག ཡོད་པ་ཡིན་ན། རྒྱུ་འབྲས་
གང་རུང་ཡིན་པས་ཁྱབ་ཟེར་ན། ཤེས་བྱ་ཆོས་ཅན། རྒྱུ་འབྲས་གང་རུང་ཡིན་པར་
119



ཐལ། ཡོད་པ་ཡིན་པའི་ཕྱིར། ཁྱབ་པ་ཁས། མ་གྲུབ་ན། དེ་གཉིས་དོན་གཅིག་ཡིན་
པ་འབུད། འདོད་ན། ཤེས་བྱ་ཆོས་ཅན། རྒྱུ་འབྲས་གང་རུང་མ་ཡིན་པར་ཐལ། རྒྱུ་
མ་ཡིན་པ་གང་ཞིག འབྲས་བུ་ཡང་མ་ཡིན་པའི་ཕྱིར། དང་པོ་མ་གྲུབ་ན། ཤེས་བྱ་
ཆོས་ཅན། རྒྱུ་མ་ཡིན་པར་ཐལ། ཁྱོད་ཀྱི་འབྲས་བུ་མེད་པའི་ཕྱིར། མ་གྲུབ་ན། ཤེས་
བྱ་ཆོས་ཅན། ཁྱོད་ཀྱི་འབྲས་བུ་མེད་པར་ཐལ། ཁྱོད་རྟག་པ་ཡིན་པའི་ཕྱིར། གཉིས་
པ་མ་གྲུབ་ན། ཤེས་བྱ་ཆོས་ཅན། ཁྱོད་འབྲས་བུ་མ་ཡིན་པར་ཐལ། ཁྱོད་ཀྱི་རྒྱུ་མེད་
པའི་ཕྱིར། མ་གྲུབ་ན། ཤེས་བྱ་ཆོས་ཅན། ཁྱོད་ཀྱི་རྒྱུ་མེད་པར་ཐལ། ཁྱོད་མ་སྐྱེས་པ་
ཡིན་པའི་ཕྱིར། མ་གྲུབ་ན། ཤེས་བྱ་ཆོས་ཅན། ཁྱོད་མ་སྐྱེས་པ་ཡིན་པར་ཐལ།
དངོས་མེད་ཡིན་པའི་ཕྱིར། ཁ་ཅིག རྒྱུ་ཡིན་ན། འབྲས་བུ་མ་ཡིན་པས་ཁྱབ་ཟེར་ན།
གང་ཟག་ཆོས་ཅན། འབྲས་བུ་མ་ཡིན་པར་ཐལ། རྒྱུ་ཡིན་པའི་ཕྱིར། མ་གྲུབ་ན།
གང་ཟག་ཆོས་ཅན། རྒྱུ་ཡིན་པར་ཐལ། ཁྱོད་ཀྱི་འབྲས་བུ་ཡོད་པའི་ཕྱིར། མ་གྲུབ་ན།
གང་ཟག་ཆོས་ཅན། ཁྱོད་ཀྱི་འབྲས་བུ་ཡོད་པར་ཐལ། ཁྱོད་ཀྱི་ཕྱི་ལོགས་སུ་བྱུང་བ་
ཡོད་པའི་ཕྱིར། མ་ཁྱབ་ཟེར་ན་ཁྱབ་སྟེ། ཁྱོད་ཀྱི་ཕྱི་ལོགས་སུ་བྱུང་བ་ཡོད་ན། ཁྱོད་
ཀྱི་འབྲས་བུ་ཡོད་པས་ཁྱབ་པའི་ཕྱིར།	(སྤྱིར་ཕྱི་ལོགས་སུ་བྱུང་བ་ལ་འབྲས་བུས་
ཁྱབ་པ་གཞུང་ལུགས་ཚད་ལྡན་མང་བོ་ཞལ་མཐུན་ཞིང་འདིའི་སྐབས་ཀྱི་བྱུང་་་་་་
ཞེས་པའི་དོན་ལ་དཔག་ནའང་སྐྱེས་པ་ལ་བྱེད་དགོས་པར་སྣང་བས་གཞི་དངོས་
པོ་གང་ཡིན་ཡང་དེ་ལས་ཕྱི་ལོགས་སུ་བྱུང་བ་རྣམས་དེ་ལས་སྐྱེས་པར་འདོད་་་་་་
དགོས་སོ། དེས་མཚོན་ཕྱི་ལོགས་སུ་བྱུང་ཚེ་དེ་ལས་སྐྱེས་པའམ་སྔ་ལོགས་སུ་བྱུང་
བའི་ཚེ་དེའི་སྔོན་དུ་སྐྱེས་པའམ་སྐྱེད་བྱེད་ཡིན་དགོས་པས་སྔ་ལོགས་སུ་བྱུང་བ་ལ་
རྒྱུ་དང་ཕྱི་ལོགས་སུ་བྱུང་པ་ལ་འབྲས་བུ་ཞེས་འཇོག་ལུགས་སུ་སྣང་ངོ་།)རྩ་བར་་་་་
120



འདོད་ན། གང་ཟག་ཆོས་ཅན། འབྲས་བུ་ཡིན་པར་ཐལ། ཁྱོད་ཀྱི་རྒྱུ་ཡོད་པའི་ཕྱིར།
མ་གྲུབ་ན། གང་ཟག་ཆོས་ཅན། ཁྱོད་ཀྱི་རྒྱུ་ཡོད་པར་ཐལ། ཁྱོད་ཀྱི་སྔ་ལོགས་བྱུང་
བ་དེ་ཡིན་པའི་ཕྱིར།(གང་ཟག་ཡིན་ན། གཟུགས་ཤེས་ལྡན་མིན་འདུ་བྱེད་གསུམ་
པོ་གང་རུང་ཡིན་དགོས། དེ་གསུམ་པོ་གང་རུང་ཡིན་ན། དངོས་པོ་ཡིན་དགོས་
པས་དངོས་པོ་ལ་རང་ཉིད་སྐྱེད་བྱེད་ཀྱི་རྒྱུ་མེད་པ་ཞིག་གཏན་ནས་མེད་པའི་ཕྱིར་
ཁ་ཅིག བུམ་པའི་རྒྱུ་ཡིན་ན། བུམ་པའི་ལྷན་ཅིག་བྱེད་རྐྱེན་ཡིན་པས་ཁྱབ་
ཟེར་ན། བུམ་པའི་རྫས་རྒྱུན་སྔ་མ་ཆོས་ཅན། བུམ་པའི་ལྷན་ཅིག་བྱེད་རྐྱེན་ཡིན་
པར་ཐལ། བུམ་པའི་རྒྱུ་ཡིན་པའི་ཕྱིར། ཁྱབ་པ་ཁས། མ་གྲུབ་ན། བུམ་པའི་རྫས་
རྒྱུན་སྔ་མ་ཆོས་ཅན། བུམ་པའི་རྒྱུ་ཡིན་པར་ཐལ། བུམ་པའི་ཉེར་ལེན་ཡིན་པའི་
ཕྱིར། མ་གྲུབ་ན། བུམ་པའི་རྫས་རྒྱུན་སྔ་མ་ཆོས་ཅན། བུམ་པའི་ཉེར་ལེན་ཡིན་པར་
ཐལ། བུམ་པ་རང་གི་རྫས་རྒྱུན་དུ་རྫས་སུ་གཙོ་བོར་སྐྱེད་བྱེད་ཡིན་པའི་ཕྱིར། (
དངོས་པོ་ཞིག་ཡིན་ཚེ་རང་གི་རྫས་རྒྱུན་སྔ་མས་རང་ཉིད་རྗེས་རྒྱུན་སྔ་མ་གཉིས་་་་
རྫས་མི་མཚུངས་པ་ཡང་མེད་པས་རང་གི་རྫས་རྒྱུན་སྔ་མ་དེ་ཉིད་རང་གི་ཉེར་་་་་
ལེན་དུ་འདོད་དགོས་པ་ཡིན་ནོ།) རྩ་བར་འདོད་ན། བུམ་པའི་རྫས་རྒྱུན་སྔ་མ་
ཆོས་ཅན། བུམ་པའི་ལྷན་ཅིག་བྱེད་རྐྱེན་མ་ཡིན་པར་ཐལ། བུམ་པ་རང་གི་རྫས་
རྒྱུན་མ་ཡིན་པར་རྫས་སུ་གཙོ་བོར་སྐྱེད་བྱེད་མ་ཡིན་པའི་ཕྱིར། མ་གྲུབ་ན། བུམ་
པའི་རྫས་རྒྱུན་སྔ་མ་ཆོས་ཅན། བུམ་པ་རང་གི་རྫས་རྒྱུན་མ་ཡིན་པར་རྫས་སུ་གཙོ་
བོར་སྐྱེད་བྱེད་མ་ཡིན་པར་ཐལ། བུམ་པ་རང་གི་རྫས་རྒྱུན་དུ་རྫས་སུ་གཙོ་བོར་
སྐྱེད་བྱེད་ཡིན་པའི་ཕྱིར་། བུམ་པ་རང་གི་རྫས་རྒྱུན་དུ་རྫས་སུ་གཙོ་བོར་སྐྱེད་བྱེད་
，121



ཡིན་པར་ཐལ། ཁྱོད་བུམ་པའི་ཉེར་ལེན་ཡིན་པའི་ཕྱིར། ཁ་ཅིག དངོས་པོའི་འབྲས་
བུ་ཡིན་ན། དངོས་པོའི་དངོས་འབྲས་ཡིན་པས་ཁྱབ་ཟེར་ན། དངོས་པོའི་ཕྱི་ལོགས་
སུ་བྱུང་བའི་ཕྱི་ལོགས་སུ་བྱུང་བ་ཆོས་ཅན། དངོས་པོའི་དངོས་འབྲས་ཡིན་པར་
ཐལ། དངོས་པོའི་འབྲས་བུ་ཡིན་པའི་ཕྱིར། ཁྱབ་པ་ཁས། མ་གྲུབ་ན། དངོས་པོའི་ཕྱི་
ལོགས་སུ་བྱུང་བའི་ཕྱི་ལོགས་སུ་བྱུང་པ་ཆོས་ཅན། དངོས་པོའི་འབྲས་བུ་ཡིན་པར་
ཐལ། དངོས་པོའི་བརྒྱུད་འབྲས་ཡིན་པའི་ཕྱིར། (དངོས་པོའི་བརྒྱུད་འབྲས་དང་
དངོས་པོའི་དངོས་འབྲས་གཉིས་མི་མཚུངས་ཏེ། དངོས་པོའི་བརྒྱུད་འབྲས་ལ་
དངོས་པོ་དང་ཁྱོད་གཉིས་ཀྱི་བར་དུ་རྒྱུ་གཞན་གྱིས་ཆོད་པ་ཞིག་དགོས་ལ། དངོས་
འབྲས་ལ་མ་ཆོད་པ་ཞིག་ཡིན་དགོས་སོ།） རྩ་བར་འདོད་ན། དངོས་པོའི་ཕྱི་ལོགས་
སུ་བྱུང་བའི་ཕྱི་ལོགས་སུ་བྱུང་བ་ཆོས་ཅན། དངོས་པོའི་དངོས་འབྲས་མ་ཡིན་པར་
ཐལ། དངོས་པོའི་བརྒྱུད་འབྲས་ཡིན་པའི་ཕྱིར། མ་གྲུབ་ན། དངོས་པོ་ཆོས་ཅན།
ཁྱོད་ཀྱི་ཕྱི་ལོགས་སུ་བྱུང་བའི་ཕྱི་ལོགས་སུ་བྱུང་བ། ཁྱོད་ཀྱི་བརྒྱུད་འབྲས་ཡིན་
པར་ཐལ། ཁྱོད་འདུས་བྱས་ཡིན་པའི་ཕྱིར། མ་ཁྱབ་ན་ཁྱབ་པ་ཡོད་པར་ཐལ།
འདུས་བྱས་ཡིན་ན། ཁྱོད་ཀྱི་ཕྱི་ལོགས་སུ་བྱུང་བ་དེ་ཁྱོད་ཀྱི་དངོས་འབྲས་ཡིན་
པས་ཁྱབ། ཁྱོད་ཀྱི་ཕྱི་ལོགས་སུ་བྱུང་བའི་ཕྱི་ལོགས་སུ་བྱུང་བ་གཉིས་ཕན་ཆད་ཅི་
ཙམ་བརྩེགས་ཀྱང་ཁྱོད་ཀྱི་བརྒྱུད་འབྲས་ཡིན་པས་ཁྱབ་པའི་ཕྱིར། ཁ་ཅིག བུམ་
པའི་རྒྱུ་ཡིན་ན། བུམ་པའི་དངོས་རྒྱུ་ཡིན་པས་ཁྱབ་ཟེར་ན། བུམ་པའི་སྔ་ལོགས་སུ་
བྱུང་བའི་སྔ་ལོགས་སུ་བྱུང་བ་ཆོས་ཅན། བུམ་པའི་དངོས་རྒྱུ་ཡིན་པར་ཐལ། བུམ་
པའི་རྒྱུ་ཡིན་པའི་ཕྱིར། ཁྱབ་པ་ཁས། མ་གྲུབ་ན། བུམ་པའི་སྔ་ལོགས་སུ་བྱུང་བའི་
སྔ་ལོགས་སུ་བྱུང་བ་ཆོས་ཅན། བུམ་པའི་རྒྱུ་ཡིན་པར་ཐལ། བུམ་པའི་བརྒྱུད་རྒྱུ་
122



ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཀྱི་སྔ་ལོགས་སུ་བྱུང་པའི་སྔ་
ལོགས་སུ་བྱུང་བ་ཁྱོད་ཀྱི་བརྒྱུད་རྒྱུ་ཡིན་པར་ཐལ། ཁྱོད་དངོས་པོ་ཡིན་པའི་ཕྱིར། །
(དངོས་པོ་ཡིན་ན། རང་དང་རང་གི་སྔ་ལོགས་སུ་བྱུང་བ་གཉིས་ཀྱི་བར་དུ་རྒྱུ་
གཞན་གྱིས་མ་ཆོད་པར་དངོས་སུ་སྐྱེད་བྱེད་དུ་སོང་ཚེ་དངོས་རྒྱུ་དང་རང་དང་རྒྱུ་
གཉིས་ཀྱི་བར་དུ་རྒྱུ་གཞན་གྱིས་བཅད་ཅིང་བརྒྱུད་ནས་སྐྱེད་བྱེད་དུ་སོང་ཚེ་་་་་་་
བརྒྱུད་རྒྱུ་ཡིན་ནོ།) རྩ་བར་འདོད་ན། བུམ་པའི་སྔ་ལོགས་སུ་བྱུང་བའི་སྔ་ལོགས་
སུ་བྱུང་བ་ཆོས་ཅན། བུམ་པའི་དངོས་རྒྱུ་མ་ཡིན་པར་ཐལ། བུམ་པའི་བརྒྱུད་རྒྱུ་
ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཀྱི་སྔ་ལོགས་སུ་བྱུང་བའི་སྔ་
ལོགས་སུ་བྱུང་བ་ཁྱོད་ཀྱི་བརྒྱུད་རྒྱུ་ཡིན་པར་ཐལ། ཁྱོད་ཁྱོད་ཀྱི་སྔ་ལོགས་སུ་བྱུང་
བའི་སྔ་ལོགས་སུ་བྱུང་བའི་བརྒྱུད་འབྲས་ཡིན་པའི་ཕྱིར། མ་གྲུབ་ན། བུམ་པ་ཆོས་
ཅན། ཁྱོད་ཁྱོད་ཀྱི་སྔ་ལོགས་སུ་བྱུང་བའི་སྔ་ལོགས་སུ་བྱུང་བའི་བརྒྱུད་འབྲས་ཡིན་
པར་ཐལ། ཁྱོད་དངོས་པོ་ཡིན་པའི་ཕྱིར། ཁ་ཅིག བུམ་པའི་རྒྱུ་ཡིན་ན། བུམ་པའི་
བརྒྱུད་རྒྱུ་ཡིན་པས་ཁྱབ་ཟེར་ན། བུམ་པའི་སྔ་ལོགས་སུ་བྱུང་བ་ཆོས་ཅན། བུམ་
པའི་བརྒྱུད་རྒྱུ་ཡིན་པར་ཐལ། བུམ་པའི་རྒྱུ་ཡིན་པའི་ཕྱིར། ཁྱབ་པ་ཁས། མ་གྲུབ་ན།།
བུམ་པའི་སྔ་ལོགས་སུ་བྱུང་བ་ཆོས་ཅན། བུམ་པའི་རྒྱུ་ཡིན་པར་ཐལ། བུམ་པའི་
དངོས་རྒྱུ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཀྱི་སྔ་ལོགས་སུ་བྱུང་
བ་ཁྱོད་ཀྱི་དངོས་རྒྱུ་ཡིན་པར་ཐལ། ཁྱོད་འདུས་བྱས་ཡིན་པའི་ཕྱིར། རྩ་བར་
འདོད་ན། བུམ་པའི་སྔ་ལོགས་སུ་བྱུང་བ་ཆོས་ཅན། བུམ་པའི་བརྒྱུད་རྒྱུ་མ་ཡིན་
པར་ཐལ། བུམ་པའི་དངོས་རྒྱུ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་
ཀྱི་སྔ་ལོགས་སུ་བྱུང་བ་ཁྱོད་ཀྱི་དངོས་རྒྱུ་ཡིན་པར་ཐལ། ཁྱོད་དངོས་པོ་ཡིན་པའི་
123



ཕྱིར། (དངོས་པོ་ཡིན་ན། ཁྱོད་ཀྱི་སྔ་ལོགས་སུ་བྱུང་བ་གཅིག་ཡན་ཆད་གཉིས་ནས་
ཅི་ཙམ་བརྩེགས་ཀྱང་ཁྱོད་ཀྱི་བརྒྱུད་རྒྱུ་ཡིན་པས་ཁྱབ་བོ། ཡང་ཁྱོད་ཀྱི་སྔ་ལོགས་
སུ་བྱུང་བ་ཁྱོད་ཀྱི་དངོས་རྒྱུ་ཡིན་ཡང་ཁྱོད་ཀྱི་སྔ་ལོགས་སུ་བྱུང་བ་ཡིན་ན། ཁྱོད་ཀྱི་
དངོས་རྒྱུ་ཡིན་པས་ཁྱབ་པ་མེད་དེ། ཁྱོད་ཀྱི་སྔ་ལོགས་སུ་བྱུང་བའི་སྔ་ལོགས་སུ་
བྱུང་བ་ཡང་ཁྱོད་ཀྱི་སྔ་ལོགས་སུ་བྱུང་བ་ཡིན་པའི་ཕྱིར།)
2. རང་ལུགས་རྒྱུ་མཚན་དུ་འགོད་པ་ལ། རྒྱུ་ཞེས་པ་ནི།སྐྱེད་བྱེད་ཅིག་ལ་
ཟེར། སྐྱེད་བྱེད་ཅེས་པ་ནི། རང་གི་འབྲས་བུ་སྐྱེད་པར་བྱེད་པ་ལ་ཟེར། དེ་དང་
དངོས་པོ་དོན་གཅིག་ཡིན་ལ། དངོས་པོའི་རྒྱུ་ཞེས་པ་ནི། དངོས་པོའི་སྐྱེད་བྱེད་ལ་
ཟེར། དེ་ལ་དབྱེ་ན། དངོས་པོའི་དངོས་རྒྱུ་དང་བརྒྱུད་རྒྱུ་གཉིས་ཡོད། དང་པོ།
དངོས་པོའི་དངོས་རྒྱུ་ཞེས་པ་ནི། དངོས་པོ་དངོས་སུ་སྐྱེད་བྱེད་ཅིག་ལ་ཟེར། །
དཔེར་ན། དངོས་པོའི་སྔ་ལོགས་སུ་བྱུང་བ་དེ་དེ་ཡིན་པའི་ཕྱིར། གཉིས་པ། དངོས་
པོའི་བརྒྱུད་རྒྱུ་ཞེས་པ་ནི། དངོས་པོའི་བརྒྱུད་ནས་སྐྱེད་བྱེད་ཅིག་ལ་ཟེར། དཔེར་
ན། དངོས་པོའི་སྔ་ལོགས་སུ་བྱུང་བའི་སྔ་ལོགས་སུ་བྱུང་བ་དེ་དེ་ཡིན་པའི་ཕྱིར།
དེས་དངོས་པོ་ཐམམས་ཅད་ལ་རིགས་འདྲས་ཤེས་པར་བྱའོ། ཡང་དངོས་པོའི་རྒྱུ་
ལ་དབྱེ་ན། དངོས་པོའི་ཉེར་ལེན་དང་དངོས་པོའི་ལྷན་ཅིག་བྱེད་རྐྱེན་གཉིས་ཡོད་
ལ། དང་པོ། དངོས་པོའི་ཉེར་ལེན་ཞེས་པ་ནི། དངོས་པོ་རང་གི་རྫས་རྒྱུན་དུ་རྫས་
སུ་གཙོ་བོར་སྐྱེད་བྱེད་ཅིག་ལ་ཟེར། དཔེར་ན། དངོས་པོ་རང་གི་རྫས་རྒྱུན་སྔ་མར་
གྱུར་བའི་བྱས་པ་དེ་ཡིན་ལ། དེ་ལ་དངོས་ཀྱི་ཉེར་ལེན་དང་། བརྒྱུད་པའི་ཉེར་ལེན་
གཉིས་ཡོད་པས། དངོས་པོ་རང་གི་རྫས་རྒྱུན་དུ་རྫས་སུ་གཙོ་བོར་དངོས་སུ་སྐྱེད་
བྱེད་དང་པོ་དང་། དངོས་པོ་རང་གི་རྫས་རྒྱུན་དུ་རྫས་སུ་གཙོ་བོར་བརྒྱུད་ནས་
124



སྐྱེད་བྱེད་གཉིས་པའི་འཇོག་བྱེད་ཡིན་ནོ། གཉིས་པ། དངོས་པོའི་ལྷན་ཅིག་བྱེད་
རྐྱེན་ཞེས་པ་ནི། དངོས་པོ་རང་གི་རྫས་རྒྱུན་མ་ཡིན་པར་རྫས་སུ་གཙོ་བོར་སྐྱེད་
བྱེད་ཅིག་ལ་ཟེར། དཔེར་ན། དངོས་པོའི་སྔ་ལོགས་སུ་བྱུང་བའི་ཤེས་པ་དང་གང་
ཟག་རེ་རེ་ནས་དེ་ཡིན་ལ། དེ་ལ་ཡང་རང་ཡིན་གྱི་དངོས་དང་བརྒྱུད་པའི་ལྷན་
ཅིག་བྱེད་རྐྱེན་གཉིས་ཡོད། དངོས་པོ་རང་གི་རྫས་རྒྱུན་མ་ཡིན་པར་རྫས་སུ་གཙོ་
བོར་དངོས་སུ་སྐྱེད་བྱེད་དང་པོ་དང༌། དངོས་པོ་རང་གི་རྫས་རྒྱུན་མ་ཡིན་པར་
རྫས་སུ་གཙོ་བོ་བརྒྱུད་ནས་སྐྱེད་བྱེད་གཉིས་པའི་འཇོག་བྱེད་ཡིན་ནོ། དངོས་པོའི་
འབྲས་བུ་ཞེས་པ་ནི། དངོས་པོའི་བསྐྱེད་བྱ་ཞིག་ལ་ཟེར། དབྱེ་ན།དངོས་པོའི་
དངོས་འབྲས་དང་། བརྒྱུད་འབྲས་གཉིས་ཡོད་ལ། དངོས་པོའི་དངོས་འབྲས་ཞེས་
པ་ནི། དངོས་པོས་དངོས་སུ་བསྐྱེད་བྱ་ཞིག་ལ་ཟེར། དཔེར་ན། དངོས་པོའི་ཕྱི་
ལོགས་སུ་བྱུང་བ་ལྟ་བུའོ། དངོས་པོའི་བརྒྱུད་འབྲས་ཞེས་པ་ནི། དངོས་པོའི་བརྒྱུད་
ནས་བསྐྱེད་བྱ་ཞིག་ལ་ཟེར། དཔེར་ན། དངོས་པོའི་ཕྱི་ལོགས་སུ་བྱུང་བའི་ཕྱི་
ལོགས་སུ་བྱུང་བ་ལྟ་བུའོ། དེས་དངོས་པོ་ཐམས་ཅད་ཀྱི་དངོས་འབྲས་དང་བརྒྱུད་
འབྲས་ལ་སྦྱོར་ཚུལ་རིགས་འདྲའོ། དེ་ཡང་དངོས་པོ་ཡིན་ན། ཁྱོད་ཀྱི་སྔ་ལོགས་སུ་
བྱུང་བ་དེ་ཁྱོད་ཀྱི་དངོས་རྒྱུ་ཡིན་པས་ཁྱབ་ཀྱང་། ཁྱོད་ཀྱི་སྔ་ལོགས་སུ་བྱུང་བ་ཡིན་
ན། ཁྱོད་ཀྱི་དངོས་རྒྱུ་ཡིན་པས་ཁྱབ་པ་མེད་དེ། ཁྱོད་ཀྱི་སྔ་ལོགས་སུ་བྱུང་བའི་སྔ་
ལོགས་སུ་བྱུང་བ་དེ་ཡང་ཁྱོད་ཀྱི་སྔ་ལོགས་སུ་བྱུང་བ་ཡིན་པའི་ཕྱིར། དངོས་པོ་
ཡིན་ན། ཁྱོད་ཀྱི་ཕྱི་ལོགས་སུ་བྱུང་བ་དེ་ཁྱོད་ཀྱི་དངོས་འབྲས་ཡིན་པས་ཁྱབ་ཀྱང་།
ཁྱོད་ཀྱི་ཕྱི་ལོགས་སུ་བྱུང་བ་ཡིན་ན། ཁྱོད་ཀྱི་དངོས་འབྲས་ཡིན་པས་ཁྱབ་པ་མེད་
དེ། ཁྱོད་ཀྱི་ཕྱི་ལོགས་སུ་བྱུང་བའི་ཕྱི་ལོགས་སུ་བྱུང་བ་དེ་ཡང་དངོས་པོའི་ཕྱི་
125



ལོགས་སུ་བྱུང་བ་ཡིན་པས་འཛིན་མཚམས་ཤེས་པར་བྱའོ། །
3. ཁྱབ་ཆེའི་ཁས་ལེན་རྣམས་སྤྱི་འགྲོས་ལྟར་འགོད་པ་ལ། སྤྱིར་དངོས་པོ་
ཡིན་ན། རྒྱུ་འབྲས་གཉིས་ཀ་ཡིན་པས་ཁྱབ་སྟེ། དངོས་པོ་ཞིག་ཡིན་ཚེ་ངེས་པར་དུ་
རང་གི་འབྲས་བུ་ཡོད་དགོས་པ་གང་ཞིག རྒྱུ་ཡང་ཡོད་དགོས་སོ། །ཞི་གྲུབ་ན།
གཞི་གཅིག་ལ་ལྟོས་ཏེ་རྒྱུ་འབྲས་གཉིས་འགལ་དགོས་ཏེ། གཞི་གཅིག་གི་སྟེང་ནས་
ཁྱོད་ཀྱི་ཕྱི་ལོགས་སུ་བྱུང་བ་དང་། ཁྱོད་ཀྱི་སྔ་ལོགས་སུ་བྱུང་བ་གཉིས་འགལ་བ་
ཡིན་པའི་ཕྱིར། དངོས་པོ་ཡིན་ན། ཁྱོད་ཀྱི་ཕྱི་ལོགས་སུ་བྱུང་བ་ཁྱོད་ཀྱི་འབྲས་བུ་
ཡིན་པས་ཁྱབ་ཀྱང་། ཁྱོད་ཀྱི་ཕྱི་ལོགས་སུ་བྱུང་བ་ཡིན་ན། ཁྱོད་ཀྱི་འབྲས་བུ་ཡིན་
པས་མ་ཁྱབ་སྟེ། ཁྱོད་ཀྱི་ཕྱི་ལོགས་སུ་བྱུང་བའི་རིགས་མི་འདྲ་བ་སྣ་ཚོགས་ཡོད་
པའི་ཕྱིར། དཔེར་ན། བུམ་པའི་ཕྱི་ལོགས་སུ་བྱུང་བའི་ཕྱི་ལོགས་སུ་བྱུང་བའི་ཀ་བ་
ཅོག་ཙེ་སྨྱུ་གུ་སོགས་མཐའ་ཡས་སོ། དེ་བཞིན་དུ་དངོས་པོ་ཡིན་ན། ཁྱོད་ཀྱི་སྔ་
ལོགས་སུ་བྱུང་བ་ཁྱོད་ཀྱི་རྒྱུ་ཡིན་ཡང༌། ཁྱོད་ཀྱི་སྔ་ལོགས་སུ་བྱུང་བ་ཡིན་ན། ཁྱོད་
ཀྱི་རྒྱུ་ཡིན་པས་ཁྱབ་པ་མེད་པ་ཡང་ཤེས་པར་བྱའོ། དངོས་པོ་ཡིན་ན། ཁྱོད་ཁྱོད་ཀྱི་
སྔ་ལོགས་སུ་བྱུང་བའི་འབྲས་བུ་ཡིན་པས་ཁྱབ་པ་དང་། ཁྱོད་ཁྱོད་ཀྱི་ཕྱི་ལོགས་སུ་
བྱུང་བའི་རྒྱུ་ཡིན་པས་ཁྱབ་པ་ཡོད་དོ། སྤྱིར་རྒྱུ་ཡིན་ན་འབྲས་བུ་ཡིན་པས་ཁྱབ་པ་
དང་། འབྲས་བུ་ཡིན་ན་རྒྱུ་ཡིན་པས་ཁྱབ་པ་ཡོད་ལ། གཞི་གཅིག་ལ་སྦྱར་ན་ཁྱབ་
པ་མེད་དོ། རྒྱུ་ཡིན་ན་དངོས་རྒྱུ་དང་བརྒྱུད་རྒྱུ་གང་རུང་ཡིན་པས་ཁྱབ་པ་དང་།
འབྲས་བུ་ཡིན་ན་དངོས་འབྲས་དང་བརྒྱུད་འབྲས་གང་རུང་ཡིན་པས་ཁྱབ་སྟེ། ་་་་
དངོས་རྒྱུ་དང་བརྒྱུད་རྒྱུ་གང་རུང་མ་ཡིན་པའི་རྒྱུ་མེད་པ་གང་ཞིག དངོས་འབྲས་
དང་བརྒྱུད་འབྲས་གང་རུང་མ་ཡིན་པའི་འབྲས་བུ་མེད་པའི་ཕྱིར། རྒྱུ་འབྲས་གང་
126



རུང་ཡིན་ན་དངོས་པོ་དང་མི་རྟག་པ་འདུས་བྱས་སྐྱེས་པ་བྱས་པ་སོགས་ཡིན་པས་
ཁྱབ་སྟེ། དེ་སོགས་ཐམས་ཅད་དོན་གཅིག་མིང་གི་རྣམ་གྲངས་ཡིན་པའི་ཕྱིར། །
དངོས་པོ་ཡིན་ན་ཁྱོད་ཀྱི་སྐྱེད་བྱེད་ཁྱོད་ཀྱི་རྒྱུའི་མཚན་ཉིད་ཡིན་པས་ཁྱབ། ཁྱོད་ །
ཀྱི་བསྐྱེད་བྱ་ཁྱོད་ཀྱི་འབྲས་བུའི་མཚན་ཉིད་ཡིན་པས་ཁྱབ་བོ། སྤྱིར་རྒྱུ་འབྲས་གང་
དུའང་ཁས་ལེན་མི་རུང་སྟེ། སྤྱིར་རྟག་དངོས་གཉིས་ལས་རྟག་པ་ཡིན་པའི་ཕྱིར། །
4. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། གཟུགས་ཆོས་ཅན།
དངོས་པོའི་རྒྱུ་ཡིན་པར་ཐལ། དངོས་པོའི་སྐྱེད་བྱེད་ཡིན་པའི་ཕྱིར། མ་གྲུབ་ན།
གཟུགས་ཆོས་ཅན། དངོས་པོའི་སྐྱེད་བྱེད་ཡིན་པར་ཐལ། དངོས་པོ་སྐྱེད་བྱེད་ཡིན་
པའི་ཕྱིན་ན་མ་ཁྱབ། མ་གྲུབ་ན། གཟུགས་ཆོས་ཅན། དངོས་པོ་སྐྱེད་བྱེད་ཡིན་པར་
ཐལ། དངོས་པོ་རྒྱུ་ཡིན་པའི་ཕྱིར། མ་གྲུབ་ན། གཟུགས་ཆོས་ཅན། དངོས་པོ་རྒྱུ་ཡིན་
པར་ཐལ། དངོས་པོའི་འབྲས་བུ་ཡོད་པའི་ཕྱིར། (དངོས་པོ་སྐྱེད་བྱེད་ཡིན་ཞེས་
པས་དངོས་པོ་རང་ཉིད་སྐྱེད་བྱེད་དེ་རྒྱུ་ཡིན་པ་ལ་བྱེད་དགོས་ལ་དངོས་པོའི་སྐྱེད་
བྱེད་ཡིན་ཞེས་པས་དངོས་པོ་དེའི་སྐྱེད་བྱེད་དེ་དངོས་པོ་རང་ཉིད་དེའི་འབྲས་བུ་
ཡིན་པ་ལ་གོ་དགོས་པས་དངོས་པོ་རྒྱུ་ཡིན་ན། དངོས་པོའི་རྒྱུ་ཡིན་པས་ཁྱབ་པ་
ཡོད་པར་ཡེ་ནས་མི་འདོད་དོ།) ཡང་ཁོ་ན་རེ། དངོས་པོ་ཆོས་ཅན། དངོས་པོའི་སྔ་
ལོགས་སུ་བྱུང་བའི་འབྲས་བུ་ཡིན་པར་ཐལ། དངོས་པོའི་སྔ་ལོགས་སུ་བྱུང་བའི་
བསྐྱེད་བྱ་ཡིན་པའི་ཕྱིར། འདོད་ན། དངོས་པོ་ཆོས་ཅན། དངོས་པོའི་སྔ་ལོགས་སུ་
བྱུང་བའི་དངོས་པོ་ཡིན་པར་ཐལ། དངོས་པོའི་སྔ་ལོགས་སུ་བྱུང་བའི་འབྲས་བུ་
ཡིན་པའི་ཕྱིར། རྟགས་ཁས། ཟེར་ན་མ་ཁྱབ་བོ། དངོས་པོ་དངོས་པོའི་སྔ་ལོགས་སུ་
བྱུང་བའི་འབྲས་བུ་ཡིན་ཡང་དངོས་པོའི་སྔ་ལོགས་སུ་བྱུང་བའི་དངོས་པོ་མ་ཡིན་
127



ཏེ། དངོས་པོ་དངོས་པའི་སྔ་ལོགས་སུ་བྱུང་བའི་དངོས་པོ་ཡིན་ན། དངོས་པོ་
དངོས་པོའི་སྔ་ལོགས་སུ་བྱུང་བའི་ཡོད་པ་ཡིན་དགོས་པར་འགྱུར་ལ། དེས་ན་
དངོས་པོ་དངོས་པོའི་སྔ་ལོགས་སུ་བྱུང་བ་ཡིན་དགོས་པས། དངོས་པོ་དངོས་པོའི་
རྒྱུར་ཁས་ལེན་དགོས་པ་གདོན་མི་ཟའོ། དངོས་པོ་དངོས་པོའི་སྔ་ལོགས་སུ་བྱུང་
བའི་འབྲས་བུ་ཡིན་ཏེ། དངོས་པོ་རང་གི་རྒྱུའི་འབྲས་བུ་ཡིན་པས་རྒྱུ་དེ་ཉིད་
དངོས་པོའི་སྔ་ལོགས་སུ་བྱུང་བ་ཡིན་པར་ཤེས་པར་བྱའོ། དེ་ལྟར་བྱུང་རིམ་བརྒྱུད་
ནས་སྐབས་འདིའི་རྩོད་པ་སྤངས་པ་ཡིན་ནོ། ཁ་ཅིག ཀ་བུམ་གཉིས་ཆོས་ཅན།
ཁྱོད་དུ་འགྱུར་ངེས་ཡོད་པར་ཐལ། ཁྱོད་ཀྱི་ཉེར་ལེན་ཡོད་པའི་ཕྱིར་ཟེར་ན། མ་
ཁྱབ། མ་གྲུབ་ན། ཀ་བུམ་གཉིས་ཆོས་ཅན། ཁྱོད་ཀྱི་ཉེར་ལེན་ཡོད་པར་ཐལ། ཁྱོད་
དངོས་པོ་ཡིན་པའི་ཕྱིར། ཁྱབ་སྟེ། ཁྱོད་དངོས་པོ་ཡིན་ན། ཁྱོད་ཀྱི་ཉེར་ལེན་དང་
ལྷན་ཅིག་བྱེད་རྐྱེན་གཉིས་ཀ་ཡོད་པས་ཁྱབ་པའི་ཕྱིར། གོང་དུ་འདོད་ན། ཀ་བུམ་
གཉིས་ཀར་འགྱུར་ཁ་མ་ཡོད་པར་ཐལ། ཀམ་བུམ་གཉིས་ཀར་འགྱུར་ངེས་ཡོད་
པའི་ཕྱིར། འདོད་ན། ཀ་བུམ་གཉིས་ཀར་གྱུར་མ་ཐག་པ་ཡོད་པར་ཐལ། ཀ་བུམ་
གཉིས་ཀར་གྱུར་མ་ཐག་པ་ཡོད་པའི་ཕྱིར། འདོད་ན། ཀ་བུམ་གཉིས་ཀར་གྱུར་
ཟིན་ཡོད་པར་ཐལ། ཀ་བུམ་གཉིས་ཀར་གྱུར་མ་ཐག་པ་ཡོད་པའི་ཕྱིར། འདོད་ན།
ཀ་བུམ་གཉིས་ཀ་ཡིན་པར་གྱུར་ཟིན་ཡོད་པར་ཐལ། ཀ་བུམ་གཉིས་ཀར་གྱུར་ཟིན་
ཡོད་པའི་ཕྱིར། འདོད་ན། ཀ་བུམ་གཉིས་ཀ་ཡིན་པར་གྱུར་བ་ཡོད་པར་ཐལ། ཀ་བུ་
གཉིས་ཀ་ཡིན་པར་གྱུར་ཟིན་ཡོད་པའི་ཕྱིར། འདོད་ན། ཀ་བུམ་གཉིས་ཀ་ཡིན་པ་
ཡོད་པར་ཐལ། ཀ་བུམ་གཉིས་ཀ་ཡིན་པར་གྱུར་བ་ཡོད་པའི་ཕྱིར། འདོད་ན། ཀ་
བུམ་གཉིས་ཀ་ཡིན་པ་མེད་པར་ཐལ། ཀ་བ་ཡིན་ན། བུམ་པ་མ་ཡིན་པས་ཁྱབ།
128་



བུམ་པ་ཡིན་ན། ཀ་བ་མ་ཡིན་པས་ཁྱབ་པའི་ཕྱིར། དེར་ཐལ། ཀ་བུམ་གཉིས་ཡིན་ ་
པ་མི་སྲིད་པའི་ཤེས་བྱ་ཡིན་པའི་ཕྱིར། །
(དགུ་པ།)སྤྱི་དང་བྱེ་བྲག་གི་རྣམ་གཞག་བཤད་པ།།
1. གཞན་གྱི་འདོད་ཚུལ་དགག་པ་ལ། ཁ་ཅིག སྤྱི་ཡིན་ན། བྱེ་བྲག་ཡིན་པས་
ཁྱབ་ཟེར་ན། ཤེས་བྱ་ཆོས་ཅན། བྱེ་བྲག་ཡིན་པར་ཐལ། སྤྱི་ཡིན་པའི་ཕྱིར། ཁྱབ་པ་
ཁས། མ་གྲུབ་ན། ཤེས་བྱ་ཆོས་ཅན། སྤྱི་ཡིན་པར་ཐལ། ཁྱོད་ཀྱི་བྱེ་བྲག་ཡོད་པའི་
ཕྱིར། མ་གྲུབ་ན། ཤེས་བྱ་ཆོས་ཅན། ཁྱོད་ཀྱི་བྱེ་བྲག་ཡོད་པར་ཐལ། བུམ་པ་དེ་ཡིན་
པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཤེས་བྱའི་བྱེ་བྲག་ཡིན་པར་ཐལ།
ཁྱོད་ཤེས་བྱའི་བྱེ་བྲག་ཏུ་སོང་བའི་རྟགས་གསུམ་ག་གྲུབ་པའི་ཕྱིར། མ་གྲུབ་ན།
བུམ་པ་ཆོས་ཅན། ཁྱོད་ཤེས་བྱའི་བྱེ་བྲག་ཏུ་སོང་བའི་རྟགས་གསུམ་ག་གྲུབ་པར་
ཐལ། ཁྱོད་ཤེས་བྱ་ཡིན། ཁྱོད་ཤེས་བྱ་དང་བདག་གཅིག་ཏུ་འབྲེལ། ཁྱོད་མ་ཡིན་
ཞིང་ཤེས་བྱ་ཡིན་པའི་གཞི་མཐུན་པ་དུ་མ་གྲུབ་པའི་ཕྱིར། དང་པོ་མ་གྲུབ་ན། བུམ་
པ་ཆོས་ཅན། ཁྱོད་ཤེས་བྱ་ཡིན་པར་ཐལ། གཞི་གྲུབ་པའི་ཕྱིར། གཉིས་པ་མ་གྲུབ་ན།
བུམ་པ་ཆོས་ཅན། ཁྱོད་ཤེས་བྱ་དང་བདག་གཅིག་འབྲེལ་ཡིན་པར་ཐལ། ཁྱོད་ཤེས་
བྱ་དང་བདག་ཉིད་གཅིག་གི་སྒོ་ནས་ཐ་དད། ཤེས་བྱ་མེད་ན་ཁྱོད་མེད་དགོས་
པའི་ཕྱིར། དང་པོ་མ་གྲུབ་ན། བུམ་པ་ཆོས་ཅན། ཁྱོད་ཤེས་བྱ་དང་བདག་ཉིད་
གཅིག་གི་སྒོ་ནས་ཐ་དད་ཡིན་པར་ཐལ། ཁྱོད་ཤེས་བྱ་དང་བདག་ཉིད་གཅིག་ཡིན་
པ་གང་ཞིག ཤེས་བྱ་དང་ཐ་དད་ཡིན་པའི་ཕྱིར། དང་པོ་མ་གྲུབ་ན། བུམ་པ་ཆོས་
ཅན། ཁྱོད་ཤེས་བྱ་དང་བདག་ཉིད་གཅིག་ཡིན་པར་ཐལ། ཤེས་བྱ་ཡིན་པའི་ཕྱིར།
གཉིས་པ་སླ། གོང་གི་གསུམ་པ་མ་གྲུབ་ན། བུམ་པ་ཆོས་ཅན། ཁྱོད་མ་ཡིན་ཞིང་
129



ཤེས་བྱ་ཡིན་པའི་གཞི་མཐུན་པ་དུ་མ་གྲུབ་པར་ཐལ། དངོས་པོ་དེ་ཡང་དེ་ཡིན། ཀ་
བ་དེ་ཡང་དེ་ཡིན་པའི་ཕྱིར། རྩ་བར་འདོད་ན། ཤེས་བྱ་ཆོས་ཅན། བྱེ་བྲག་མ་ཡིན་
པར་ཐལ། ཁྱོད་ཀྱི་སྤྱི་མེད་པའི་ཕྱིར། ཁྱོད་ཀྱི་སྤྱི་མེད་པར་ཐལ། བདག་མེད་ཡིན་ན།
ཁྱོད་ཀྱི་སྤྱི་མ་ཡིན་པས་ཁྱབ་པའི་ཕྱིར། བདག་མེད་ཡིན་ན། ཁྱོད་ཀྱི་སྤྱི་མ་ཡིན་པས་
ཁྱབ་པར་ཐལ། བདག་མེད་ཡིན་ན། ཤེས་བྱ་མ་ཡིན་ཞིང་། གཞི་དེ་ཡིན་པའི་གཞི་
མཐུན་པ་མེད་པས་ཁྱབ་པའི་ཕྱིར། (སྤྱིར་ཆོས་གང་དང་གང་གི་བྱེ་བྲག་ཏུ་འགྲོ་བ་
ལ་བྱེ་བྲག་ཏུ་སོང་བའི་རྟགས་གསུམ་ག་ངེས་པར་དུ་གྲུབ་དགོས་ཕྱིར་གོང་གི་ཤེས་
བྱ་ལྟ་བུ་བྱེ་བྲག་ཏུ་འགྲོ་སའི་སྤྱི་ཡོད་ན་དེ་འདྲའི་རྟགས་གསུམ་ག་གྲུབ་དགོས་་་་་་་
པས་དེ་འདྲ་གྲུབ་པ་མི་སྲིད་པའི་ཕྱིར་རོ། དེར་ཐལ། ཤེས་བྱ་མ་ཡིན་ཞིང་སྤྱི་དེ་
ཡིན་པ་མེད་པའི་ཕྱིར། ཤེས་བྱ་མ་ཡིན་ཞིང་སྤྱི་དེ་ཡིན་པ་མེད་པར་ཐལ། ཤེས་བྱ་
མ་ཡིན་པའི་སྤྱི་ཞིག་འཇོག་རྒྱུ་མི་རྙེད་པའི་ཕྱིར།) ཁ་ཅིག བྱེ་བྲག་ཡིན་ན། སྤྱི་ཡིན་
པས་ཁྱབ་ཟེར་ན། ཀ་བུམ་གཉིས་ཆོས་ཅན། སྤྱི་ཡིན་པར་ཐལ། བྱེ་བྲག་ཡིན་པའི་
ཕྱིར། མ་གྲུབ་ན། ཀ་བུམ་གཉིས་ཆོས་ཅན། བྱེ་བྲག་ཡིན་པར་ཐལ། ཡོད་པའི་བྱེ་
བྲག་ཡིན་པའི་ཕྱིར། མ་གྲུབ་ན། ཀ་བུམ་གཉིས་ཆོས་ཅན། ཡོད་པའི་བྱེ་བྲག་ཡིན་
པར་ཐལ། ཁྱོད་ཡོད་པའི་བྱེ་བྲག་ཏུ་སོང་བའི་རྟགས་གསུམ་ག་གྲུབ་པའི་ཕྱིར། མ་
གྲུབ་ན། ཀ་བུམ་གཉིས་ཆོས་ཅན། ཁྱོད་ཡོད་པའི་བྱེ་བྲག་ཏུ་སོང་བའི་རྟགས་
གསུམ་ག་གྲུབ་པར་ཐལ། ཁྱོད་ཡོད་པ་ཡིན། ཁྱོད་ཡོད་པ་དང་བདག་གཅིག་ཏུ་
འབྲེལ། ཁྱོད་མ་ཡིན་ཞིང་ཡོད་པ་ཡིན་པའི་གཞི་མཐུན་པ་དུ་མ་གྲུབ་པའི་ཕྱིར།
རྟགས་དང་པོ་གཉིས་སླ། རྟགས་གསུམ་པ་མ་གྲུབ་ན། ཀ་བུམ་གཉིས་ཆོས་ཅན།
ཁྱོད་མ་ཡིན་ཞིང་ཡོད་པ་ཡིན་པའི་གཞི་མཐུན་པ་དུ་མ་གྲུབ་པར་ཐལ། བྱས་པ་དེ་
130



ཡང་དེ་ཡིན། དངོས་པོ་དེ་ཡང་དེ་ཡིན་པའི་ཕྱིར། རྩ་བར་འདོད་ན། ཀ་བུམ་གཉིས་
ཆོས་ཅན། སྤྱི་མ་ཡིན་པར་ཐལ། ཁྱོད་ཀྱི་བྱེ་བྲག་མེད་པའི་ཕྱིར། མ་གྲུབ་ན། ཀ་བུམ་
གཉིས་ཆོས་ཅན། ཁྱོད་ཀྱི་བྱེ་བྲག་མེད་པར་ཐལ། ཁྱོད་ཀྱི་ཡིན་པ་མེད་པའི་ཕྱིར། མ་
གྲུབ་ན། ཀ་བུམ་གཉིས་ཆོས་ཅན། ཁྱོད་ཀྱི་ཡིན་པ་མེད་པར་ཐལ། ཁྱོད་ཡིན་པ་མི་
སྲིད་པའི་ཤེས་བྱ་ཡིན་པའི་ཕྱིར། (ཀ་བུམ་གཉིས་ཀྱི་ཡིན་པ་མེད་པས་ཀ་བུམ་
གཉིས་ཀྱི་བྱེ་བྲག་ཡོད་པ་ཁེགས་ཏེ་ཀ་བུམ་གཉིས་ཀྱི་བྱེ་བྲག་ཡིན་ན། དེ་འདྲའི་བྱེ་
བྲག་ཏུ་འགྲོ་རྒྱུའི་བྱེ་བྲག་དེ་མ་ཡིན་ཞིང་ཀ་བུམ་གཉིས་ཡིན་པའི་གཞི་མཐུན་པ་་་་
ཞིག་དགོས་པའི་ཕྱིར། དེར་ཐལ། ཀ་བུམ་གཉིས་ཀྱི་བྱེ་བྲག་ཡིན་ན། ཀ་བུམ་གཉིས་
ཀྱི་བྱེ་བྲག་ཏུ་སོང་བའི་རྟགས་གསུམ་ག་གྲུབ་དགོས་པ་བྱེ་བྲག་ཐམས་ཅད་ལ་ཁྱབ་
མཉམ་དུ་ཤེས་དགོས་སོ།) ཁ་ཅིག དངོས་པོའི་སྤྱི་ཡིན་ན། སྐད་ཅིག་མའི་སྤྱི་ཡིན་
པས་ཁྱབ་ཟེར་ན། མཚོན་བྱ་ཆོས་ཅན། སྐད་ཅིག་མའི་སྤྱི་ཡིན་པར་ཐལ། དངོས་
པོའི་སྤྱི་ཡིན་པའི་ཕྱིར། ཁྱབ་པ་ཁས། མ་གྲུབ་ན། མཚོན་བྱ་ཆོས་ཅན། དངོས་པོའི་
སྤྱི་ཡིན་པར་ཐལ། དངོས་པོ་ཁྱོད་ཀྱི་བྱེ་བྲག་ཡིན་པའི་ཕྱིར། མ་གྲུབ་ན། དངོས་པོ་
ཆོས་ཅན། ཁྱོད་མཚོན་བྱའི་བྱེ་བྲག་ཡིན་པར་ཐལ། ཁྱོད་མཚོན་བྱའི་བྱེ་བྲག་ཏུ་
སོང་བའི་རྟགས་གསུམ་ག་གྲུབ་པའི་ཕྱིར། མ་གྲུབ་ན། ཁྱོད་མཚོན་བྱའི་བྱེ་བྲག་ཏུ་
སོང་བའི་རྟགས་གསུམ་ག་གྲུབ་པར་ཐལ། ཁྱོད་མཚོན་བྱ་ཡིན། ཁྱོད་མཚོན་བྱ་དང་
བདག་གཅིག་ཏུ་འབྲེལ། ཁྱོད་མ་ཡིན་ཞིང་མཚོན་བྱ་ཡིན་པའི་གཞི་མཐུན་པ་དུ་
མ་གྲུབ་པའི་ཕྱིར། རྟགས་དང་པོ་མ་གྲུབ་ན། དངོས་པོ་ཆོས་ཅན། ཁྱོད་མཚོན་བྱ་
ཡིན་པར་ཐལ། ཁྱོད་ཀྱི་མཚན་ཉིད་ཡོད་པའི་ཕྱིར། མ་གྲུབ་ན། དངོས་པོ་ཆོས་ཅན།
ཁྱོད་ཀྱི་མཚན་ཉིད་ཡོད་པར་ཐལ། དོན་བྱེད་ནུས་པ་དེ་ཡིན་པའི་ཕྱིར། རྟགས་
131



གཉིས་པ་མ་གྲུབ་ན། དངོས་པོ་ཆོས་ཅན། ཁྱོད་མཚོན་བྱ་དང་བདག་གཅིག་འབྲེལ་
ཡིན་པར་ཐལ། ཁྱོད་མཚོན་བྱ་དང་བདག་ཉིད་གཅིག་གི་སྒོ་ནས་ཐ་དད། མཚོན་
བྱ་མེད་ན་ཁྱོད་མེད་དགོས་པའི་ཕྱིར། མ་གྲུབ་ན། དངོས་པོ་ཆོས་ཅན། ཁྱོད་མཚོན་
བྱ་དང་བདག་ཉིད་གཅིག་གི་སྒོ་ནས་ཐ་དད། མཚོན་བྱ་མེད་ན་ཁྱོད་མེད་དགོས་
པར་ཐལ། ཁྱོད་མཚོན་བྱ་དང་བདག་ཉིད་གཅིག་ཡིན་པ་གང་ཞིག ཁྱོད་མཚོན་བྱ་
དང་ཐ་དད་ཡང་ཡིན། མཚོན་བྱ་མེད་ན། ཁྱོད་མེད་ཀྱང་དགོས་པའི་ཕྱིར། རྟགས་
དང་པོ་མ་གྲུབ་ན། དངོས་པོ་ཆོས་ཅན། ཁྱོད་མཚོན་བྱ་དང་བདག་ཉིད་གཅིག་
ཡིན་པར་ཐལ། ཁྱོད་མཚོན་བྱ་ཡིན་པའི་ཕྱིར། རྟགས་གཉིས་པ་མ་གྲུབ་ན། དངོས་
པོ་ཆོས་ཅན། ཁྱོད་མཚོན་བྱ་དང་ཐ་དད་ཡིན་པར་ཐལ། ཁྱོད་མཚོན་བྱ་དང་
དངོས་མིང་ཐ་དད་དུ་གྲུབ་པའི་ཆོས་ཡིན་པའི་ཕྱིར། མ་གྲུབ་ན། ཁྱོད་མཚོན་བྱ་
དང་དངོས་མིང་ཐ་དད་དུ་གྲུབ་པའི་ཆོས་ཡིན་པར་ཐལ། དངོས་པོ་ཞེས་བརྗོད་པ་
དང་མཚོན་བྱ་ཞེས་བརྗོད་པ་གཉིས་གོ་ཚུལ་མི་འདྲ་བའི་ཕྱིར། རྟགས་གསུམ་པ་མ་
གྲུབ་ན། དངོས་པོ་ཆོས་ཅན། མཚོན་བྱ་མེད་ན། ཁྱོད་མེད་དགོས་པར་ཐལ། མཚོན་
བྱ་མེད་ན། གང་དྲན་དྲན་ཡིན་པས་ཁྱབ་པའི་ཕྱིར། གོང་གི་རྟགས་གསུམ་པ་མ་
གྲུབ་ན། དངོས་པོ་ཆོས་ཅན། ཁྱོད་མ་ཡིན་ཞིང་མཚོན་བྱ་ཡིན་པའི་གཞི་མཐུན་པ་
དུ་མ་གྲུབ་བོར་ཐལ། ཡོད་པ་དེ་ཡང་དེ་ཡིན། རྟག་པ་དེ་ཡང་དེ་ཡིན་པའི་ཕྱིར། རྩ་
བར་འདོད་ན། མཚོན་བྱ་ཆོས་ཅན། སྐད་ཅིག་མའི་སྤྱི་མ་ཡིན་པར་ཐལ། སྐད་ཅིག་
མ་ཁྱོད་ཀྱི་བྱེ་བྲག་མ་ཡིན་པའི་ཕྱིར། མ་གྲུབ་ན། སྐད་ཅིག་མ་ཆོས་ཅན། ཁྱོད་
མཚོན་བྱའི་བྱེ་བྲག་མ་ཡིན་པར་ཐལ། ཁྱོད་མཚོན་བྱ་མ་ཡིན་པའི་ཕྱིར། མ་གྲུབ་ན།
སྐད་ཅིག་མ་ཆོས་ཅན། ཁྱོད་མཚོན་བྱ་མ་ཡིན་པར་ཐལ། མཚན་ཉིད་ཡིན་པའི་
132



ཕྱིར། མ་གྲུབ་ན། སྐད་ཅིག་མ་ཆོས་ཅན། མཚན་ཉིད་ཡིན་པར་ཐལ། མི་རྟག་པའི་
མཚན་ཉིད་ཡིན་པའི་ཕྱིར། ཁ་ཅིག ཆོས་དེའི་སྤྱི་ཡིན་ན། ཆོས་དེའི་བྱེ་བྲག་མ་ཡིན་
པས་ཁྱབ་ཟེར་ན། མཚོན་བྱ་ཆོས་ཅན། རྟག་པའི་བྱེ་བྲག་མ་ཡིན་པར་ཐལ། རྟག་
པའི་སྤྱི་ཡིན་པའི་ཕྱིར། མ་གྲུབ་ན། མཚོན་བྱ་ཆོས་ཅན། རྟག་པའི་སྤྱི་ཡིན་པར་ཐལ།
རྟག་པ་ཁྱོད་ཀྱི་བྱེ་བྲག་ཡིན་པའི་ཕྱིར། མ་གྲུབ་ན། རྟག་པ་ཆོས་ཅན། ཁྱོད་མཚོན་
བྱའི་བྱེ་བྲག་ཡིན་པར་ཐལ། ཁྱོད་མཚོན་བྱའི་བྱེ་བྲག་ཏུ་སོང་བའི་རྟགས་གསུམ་ག་
གྲུབ་པའི་ཕྱིར། མ་གྲུབ་ན། རྟག་པ་ཆོས་ཅན། ཁྱོད་མཚོན་བྱའི་བྱེ་བྲག་ཏུ་སོང་བའི་
རྟགས་གསུམ་ག་གྲུབ་པར་ཐལ། ཁྱོད་མཚོན་བྱ་ཡིན། ཁྱོད་མཚོན་བྱ་དང་བདག་
གཅིག་ཏུ་འབྲེལ། ཁྱོད་མ་ཡིན་ཞིང་མཚོན་བྱ་ཡིན་པའི་གཞི་མཐུན་པ་དུ་མ་གྲུབ་
པའི་ཕྱིར། དང་པོ་མ་གྲུབ་ན། རྟག་པ་ཆོས་ཅན། ཁྱོད་མཚོན་བྱ་ཡིན་པར་ཐལ།
ཁྱོད་ཀྱི་མཚན་ཉིད་ཡོད་པའི་ཕྱིར། མ་གྲུབ་ན། ཁྱོད་ཀྱི་མཚན་ཉིད་ཡོད་པར་ཐལ།
ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་དེ་ཡིན་པའི་ཕྱིར། གཉིས་པ་མ་
གྲུབ་ན། རྟག་པ་ཆོས་ཅན། ཁྱོད་མཚོན་བྱ་དང་བདག་གཅིག་འབྲེལ་ཡིན་པར་ཐལ།
ཁྱོད་མཚོན་བྱ་དང་བདག་ཉིད་གཅིག་གི་སྒོ་ནས་ཐ་དད། མཚོན་བྱ་མེད་ན། ཁྱོད་
མེད་དགོས་པའི་ཕྱིར། དང་པོ་མ་གྲུབ་ན། རྟག་པ་ཆོས་ཅན། ཁྱོད་མཚོན་བྱ་དང་
བདག་ཉིད་གཅིག་གི་སྒོ་ནས་ཐ་དད་ཡིན་པར་ཐལ། ཁྱོད་མཚོན་བྱ་དང་བདག་
ཉིད་གཅིག་ཡིན་པ་གང་ཞིག ཁྱོད་མཚོན་བྱ་དང་ཐ་དད་ཡིན་པའི་ཕྱིར། དང་པོ་
གྲུབ་སྟེ། ཁྱོད་མཚོན་བྱ་ཡིན་པའི་ཕྱིར། གཉིས་པ་གྲུབ་སྟེ། རྟག་པ་ཞེས་པ་དང་
མཚོན་བྱ་ཞེས་པ་གཉིས་གོ་ཚུལ་མི་འདྲ་བའི་ཕྱིར། གོང་གི་གསུམ་པ་མ་གྲུབ་ན།
རྟག་པ་ཆོས་ཅན། ཁྱོད་མ་ཡིན་ཞིང་མཚོན་བྱ་ཡིན་པའི་གཞི་མཐུན་པ་དུ་མ་གྲུབ་
133



པར་ཐལ། དངོས་པོ་དེ་ཡང་དེ་ཡིན། འདུས་བྱས་དེ་ཡང་དེ་ཡིན། བུམ་པ་དེ་ཡང་
དེ་ཡིན་པའི་ཕྱིར། རྩ་བར་འདོད་ན། མཚོན་བྱ་ཆོས་ཅན། རྟག་པའི་བྱེ་བྲག་ཡིན་
པར་ཐལ། ཁྱོད་རྟག་པའི་བྱེ་བྲག་ཏུ་སོང་བའི་རྟགས་གསུམ་ག་གྲུབ་པའི་ཕྱིར། མ་
གྲུབ་ན། མཚོན་བྱ་ཆོས་ཅན། ཁྱོད་རྟག་པའི་བྱེ་བྲག་ཏུ་སོང་བའི་རྟགས་གསུམ་ག་
གྲུབ་པར་ཐལ། ཁྱོད་རྟག་པ་ཡིན། ཁྱོད་རྟག་པ་དང་བདག་གཅིག་ཏུ་འབྲེལ། ཁྱོད་
མ་ཡིན་ཞིང་རྟག་པ་ཡིན་པའི་གཞི་མཐུན་པ་དུ་མ་གྲུབ་པའི་ཕྱིར། དང་པོ་མ་གྲུབ་
ན། མཚོན་བྱ་ཆོས་ཅན། རྟག་པ་ཡིན་པར་ཐལ། དུས་དང་རྣམ་པ་ཀུན་ཏུ་ཁྱོད་མེད་
པའི་གནས་སྐབས་སྐད་ཅིག་ཀྱང་མི་སྲིད་པའི་ཆོས་ཡིན་པའི་ཕྱིར། གཉིས་པ་མ་
གྲུབ་ན། མཚོན་བྱ་ཆོས་ཅན། ཁྱོད་རྟག་པ་དང་བདག་གཅིག་འབྲེལ་ཡིན་པར་ཐལ།
རྟག་པ་དང་བདག་ཉིད་གཅིག་གི་སྒོ་ནས་ཐ་དད། རྟག་པ་མེད་ན་ཁྱོད་མེད་
དགོས་པའི་ཕྱིར། དང་པོ་མ་གྲུབ་ན། མཚོན་བྱ་ཆོས་ཅན། ཁྱོད་རྟག་པ་དང་བདག་
ཉིད་གཅིག་གི་སྒོ་ནས་ཐ་དད་ཡིན་པར་ཐལ། ཁྱོད་རྟག་པ་དང་བདག་ཉིད་གཅིག་
པ་གང་ཞིག ཁྱོད་རྟག་པ་དང་ཐ་དད་ཡིན་པའི་ཕྱིར། དང་པོ་མ་གྲུབ་ན། དེར་ཐལ།
རྟག་པ་ཡིན་པའི་ཕྱིར། གཉིས་པ་མ་གྲུབ་ན། དེར་ཐལ། མཚོན་བྱ་ཞེས་པ་དང༌།
རྟག་པ་ཞེས་པ་གཉིས་གོ་ཚུལ་མི་མཚུངས་པའི་ཕྱིར། གོང་གི་གཉིས་པ་མ་གྲུབ་ན།
མཚོན་བྱ་ཆོས་ཅན། རྟག་པ་མེད་ན། ཁྱོད་མེད་དགོས་པར་ཐལ། རྟག་པ་མེད་ན་
གང་དྲན་དྲན་ཡིན་པས་ཁྱབ་པའི་ཕྱིར། རྩ་བའི་གསུམ་པ་མ་གྲུབ་ན། མཚོན་བྱ་
ཆོས་ཅན། ཁྱོད་མ་ཡིན་ཞིང་རྟག་པ་ཡིན་པའི་གཞི་མཐུན་པ་དུ་མ་གྲུབ་པར་ཐལ།
ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་དེ་ཡང་དེ་ཡིན། ཐོགས་རེག་
བཅད་ཙམ་གྱི་མེད་དགག་དེ་ཡང་དེ་ཡིན་པའི་ཕྱིར། ཁ་ཅིག སྤྱི་གསུམ་པོ་གང་
134



རུང་ཡིན་ན། སྤྱི་ཡིན་པས་ཁྱབ་ཟེར་ན། གསེར་བུམ་ཟངས་བུམ་གཉིས་ཆོས་ཅན།
སྤྱི་ཡིན་པར་ཐལ། སྤྱི་གསུམ་པོ་གང་རུང་ཡིན་པའི་ཕྱིར། མ་གྲུབ་ན། གསེར་བུམ་
ཟངས་བུམ་གཉིས་ཆོས་ཅན། སྤྱི་གསུམ་པོ་གང་རུང་ཡིན་པར་ཐལ། ཚོགས་སྤྱི་ཡིན་
པའི་ཕྱིར། མ་གྲུབ་ན། གསེར་བུམ་ཟངས་བུམ་གཉིས་ཆོས་ཅན། ཚོགས་སྤྱི་ཡིན་
པར་ཐལ། གཟུགས་རགས་པ་ཡིན་པའི་ཕྱིར།(གཟུགས་རགས་པ་ནི་རྡུལ་ཕྲ་རབ་
གསུམ་ཡན་ཆད་འདུས་པ་ལ་འཇོག་དགོས་པས་ཚོགས་སྤྱིར་སོང་བ་ཡིན་ཏེ། རང་
གི་ཆ་ཤས་དུ་མ་འདུས་པའི་གཟུགས་རགས་པ་ལ་ཚོགས་སྤྱི་ཞེས་པ་ཡིན་ནོ།) རྩ་
བར་འདོད་ན། གསེར་བུམ་ཟངས་བུམ་གཉིས་ཆོས་ཅན། སྤྱི་མ་ཡིན་པར་ཐལ།
ཁྱོད་ཀྱི་བྱེ་བྲག་མེད་པའི་ཕྱིར། མ་གྲུབ་ན། དེ་གཉིས་ཆོས་ཅན། ཁྱོད་ཀྱི་བྱེ་བྲག་
མེད་པར་ཐལ། ཁྱོད་ཡིན་པ་མི་སྲིད་པའི་ཤེས་བྱ་ཡིན་པའི་ཕྱིར། ཁ་ཅིག ཡོད་པ་
ཡིན་ན། སྤྱི་གསུམ་པོ་གང་རུང་ཡིན་པས་ཁྱབ་ཟེར་ན། རྟག་དངོས་གཉིས་ཆོས་
ཅན། སྤྱི་གསུམ་པོ་གང་རུང་ཡིན་པར་ཐལ། ཡོད་པ་ཡིན་པའི་ཕྱིར། མ་གྲུབ་ན་སླ།
འདོད་ན། རྟག་དངོས་གཉིས་ཆོས་ཅན། སྤྱི་གསུམ་པོ་གང་རུང་མ་ཡིན་པར་ཐལ།
རིགས་སྤྱི་མ་ཡིན་པ་གང་ཞིག ཚོགས་སྤྱི་ཡང་མ་ཡིན། དོན་སྤྱི་ཡང་མ་ཡིན་པའི་
ཕྱིར། དང་པོ་མ་གྲུབ་ན། རྟག་དངོས་གཉིས་ཆོས་ཅན། རིགས་སྤྱི་མ་ཡིན་པར་ཐལ།
སྤྱི་མ་ཡིན་པའི་ཕྱིར། མ་གྲུབ་ན། རྟག་དངོས་གཉིས་ཆོས་ཅན། སྤྱི་མ་ཡིན་པར་ཐལ།
ཁྱོད་ཀྱི་བྱེ་བྲག་མེད་པའི་ཕྱིར། མ་གྲུབ་ན། རྟག་དངོས་གཉིས་ཆོས་ཅན། ཁྱོད་ཀྱི་བྱེ་
བྲག་མེད་པར་ཐལ། ཁྱོད་ཡིན་པ་མི་སྲིད་པའི་ཤེས་བྱ་ཡིན་པའི་ཕྱིར། གཉིས་པ་མ་
གྲུབ་ན། རྟག་དངོས་གཉིས་ཆོས་ཅན། ཚོགས་སྤྱི་མ་ཡིན་པར་ཐལ། གཟུགས་རགས་
པ་མ་ཡིན་པའི་ཕྱིར། མ་གྲུབ་ན། རྟག་དངོས་གཉིས་ཆོས་ཅན། གཟུགས་རགས་པ་
135



མ་ཡིན་པར་ཐལ། རྟག་པ་ཡིན་པའི་ཕྱིར། གསུམ་པ་མ་གྲུབ་ན། རྟག་དངོས་གཉིས་
ཆོས་ཅན། དོན་སྤྱི་མ་ཡིན་པར་ཐལ། རྟོག་པའི་སྣང་ངོ་ཙམ་དུ་གྲུབ་པའི་སྒྲོ་
བཏགས་ཀྱི་ཆ་མ་ཡིན་པའི་ཕྱིར།(རྟག་དངོས་གཉིས་རྟོག་པའི་སྣང་ངོ་ཙམ་དུ་་་་་
གྲུབ་པའམ་རྟོག་པ་ལ་སྣང་ཙམ་གྱིས་བཞག་པ་མ་ཡིན་པར་རང་གི་གནས་ལུགས་
དང་རྒྱུ་མཚན་ལ་བརྟེན་ནས་བཏགས་པ་ཡིན་པས་སྒྲོ་བཏགས་སུ་མི་འགྲོ་ལ་རྟག་
པ་ལ་རྟག་པ་ཞེས་བཏགས་པ་རྒྱུ་མཚན་དང་གནས་ལུགས་ཀྱིས་བཞག་པ་ཡིན་་་་་
ཡང་རྟོག་པས་བཏགས་ཙམ་དུ་གྲུབ་པ་ཡིན་ནོ། དངོས་པོ་ལ་དངོས་པོ་ཞེས་
བཏགས་པ་དེ་གནས་ལུགས་སམ་རྒྱུ་མཚན་ལ་བརྟེན་ནས་བཞག་པ་ཡིན་པའི་་་་་
ཕྱིར། རྟོག་པའི་སྣང་ངོ་ལ་རྟག་པ་མ་ཡིན་བཞིན་དུ་རྟག་པར་སྣང་བའམ། དངོས་
པོ་མ་ཡིན་བཞིན་དུ་དངོས་པོར་སྣང་བ་ལྟ་བུ་གཏན་ནས་མ་ཡིན་པའི་ཕྱིར་རོ།)
ཁ་ཅིག ཡོད་པ་ཡིན་ན། རིགས་སྤྱི་ཡིན་པས་ཁྱབ་ཟེར་ན། ཀ་བུམ་གཉིས་ཆོས་ཅན།
རིགས་སྤྱི་ཡིན་པར་ཐལ། ཡོད་པ་ཡིན་པའི་ཕྱིར། རྟགས་སླ། འདོད་ན། ཀ་བུམ་
གཉིས་ཆོས་ཅན། རིགས་སྤྱི་མ་ཡིན་པར་ཐལ། རང་གི་རིགས་ཅན་དུ་མ་ལ་རྗེས་སུ་
འགྲོ་བའི་ཆོས་མ་ཡིན་པའི་ཕྱིར། མ་གྲུབ་ན། ཀ་བུམ་གཉིས་ཆོས་ཅན། རང་གི་
རིགས་ཅན་དུ་མ་ལ་རྗེས་སུ་འགྲོ་བའི་ཆོས་མ་ཡིན་པར་ཐལ། ཁྱོད་ཀྱི་རིགས་ཅན་
དུ་མ་མེད་པའི་ཕྱིར། མ་གྲུབ་ན། ཀ་བུམ་གཉིས་ཆོས་ཅན། ཁྱོད་ཀྱི་རིགས་ཅན་དུ་
མ་མེད་པར་ཐལ། ཁྱོད་ཀྱི་བྱེ་བྲག་དུ་མ་མེད་པའི་ཕྱིར། མ་གྲུབ་ན། ཀ་བུམ་གཉིས་
ཆོས་ཅན། ཁྱོད་ཀྱི་བྱེ་བྲག་དུ་མ་མེད་པར་ཐལ། ཁྱོད་ཀྱི་བྱེ་བྲག་མེད་པའི་ཕྱིར། མ་
གྲུབ་ན། ཀ་བུམ་གཉིས་ཆོས་ཅན། ཁྱོད་ཀྱི་བྱེ་བྲག་མེད་པར་ཐལ། ཁྱོད་ཡིན་པ་མི་
སྲིད་པའི་ཤེས་བྱ་ཡིན་པའི་ཕྱིར། ཁ་ཅིག ཡོད་པ་ཡིན་ན། ཚོགས་སྤྱི་ཡིན་པས་ཁྱབ་
136



ཟེར་ན། རྡུལ་ཕྲ་རབ་ཆོས་ཅན། ཚོགས་སྤྱི་ཡིན་པར་ཐལ། ཡོད་པ་ཡིན་པའི་ཕྱིར།
མ་གྲུབ་ན། སླ། འདོད་ན། རྡུལ་ཕྲ་རབ་ཆོས་ཅན། ཚོགས་སྤྱི་མ་ཡིན་པར་ཐལ།
གཟུགས་རགས་པ་མ་ཡིན་པའི་ཕྱིར། མ་གྲུབ་ན། རྡུལ་ཕྲ་རབ་ཆོས་ཅན། གཟུགས་
རགས་པ་མ་ཡིན་པར་ཐལ། གཟུགས་ཕྲ་མོ་ཡིན་པའི་ཕྱིར། མ་གྲུབ་ན། རྡུལ་ཕྲ་རབ་
ཆོས་ཅན། གཟུགས་ཕྲ་མོ་ཡིན་པར་ཐལ། རྡུལ་ཕྲ་མོ་ཡིན་པའི་ཕྱིར། ཁ་ཅིག ཁྱོད་སྤྱི་
ཡིན་ན། ཁྱོད་ཡིན་ན་སྤྱི་ཡིན་པས་ཁྱབ་ཟེར་ན། ཡོད་པ་ཆོས་ཅན། ཁྱོད་ཡིན་ན། སྤྱི་
ཡིན་པས་ཁྱབ་པར་ཐལ། ཁྱོད་སྤྱི་ཡིན་པའི་ཕྱིར། ཁྱབ་པ་ཁས། མ་གྲུབ་ན། ཡོད་པ་
ཆོས་ཅན། ཁྱོད་སྤྱི་ཡིན་པར་ཐལ། ཁྱོད་ཀྱི་བྱེ་བྲག་ཡོད་པའི་ཕྱིར། མ་གྲུབ་ན། ཡོད་
པ་ཆོས་ཅན། ཁྱོད་ཀྱི་བྲེ་བྲག་ཡོད་པར་ཐལ། རྟག་པ་དེ་ཡང་དེ་ཡིན། དངོས་པོ་དེ་
ཡང་དེ་ཡིན་པའི་ཕྱིར། རྟགས་རྣམས་སླ། རྩ་བར་འདོད་ན། ཡོད་པ་ཡིན་ན། སྤྱི་
ཡིན་པས་མ་ཁྱབ་པར་ཐལ། ཡོད་པ་ཡིན་ལ་སྤྱི་མ་ཡིན་པ་ཡོད་པའི་ཕྱིར། མ་གྲུབ་
ན། ཡོད་པ་ཡིན་ལ་སྤྱི་མ་ཡིན་པ་ཡོད་པར་ཐལ། བུམ་པའི་ལྡོག་པ་དེ་ཡིན་པའི་
ཕྱིར། མ་གྲུབ་ན། བུམ་པའི་ལྡོག་པ་ཆོས་ཅན། ཡོད་པ་ཡིན་ལ་སྤྱི་མ་ཡིན་པ་ཡིན་
པར་ཐལ། ཡོད་པ་ཡིན་པ་གང་ཞིག སྤྱི་མ་ཡིན་པའི་ཕྱིར། དང་པོ་སླ། གཉིས་པ་སྤྱི་
མ་ཡིན་པར་ཐལ། ཁྱོད་ཀྱི་བྱེ་བྲག་མེད་པའི་ཕྱིར།(བུམ་པའི་ལྡོག་པའི་བྱེ་བྲག་ཡོད་
ན་དེ་འདྲའི་བྱེ་བྲག་དེ་ཉིད་བུམ་པའི་ལྡོག་པའི་བྱེ་བྲག་ཏུ་སོང་བའི་རྟགས་གསུམ་
ག་གྲུབ་དགོས་པས་དེས་ན་དེ་འདྲའི་བྱེ་བྲག་དེ་མ་ཡིན་ཞིང་བུམ་པའི་ལྡོག་པ་་་་་
ཡིན་པའི་གཞི་མཐུན་པ་དུ་མ་གྲུབ་དགོས་ལ། དེ་འདྲའི་གཞི་མཐུན་པ་དུ་མ་མེད་
དེ། བུམ་པའི་ལྡོག་པ་དུ་མ་མེད་པའི་ཕྱིར། བུམ་པའི་ལྡོག་པ་ལ་བུམ་པ་ལས་གཞན་
གང་ཡང་འཇོག་རྒྱུ་མི་རྙེད་པས་དུ་མ་ལ་ཐ་དད་པ་ཞིག་དགོས་པའི་ཕྱིར་རོ།)
137



2. རང་ལུགས་རྒྱུ་མཚན་དུ་འགོད་པ་ལ། སྤྱི་ཞེས་པ་ནི། རང་གི་གསལ་
བའམ་བྱེ་བྲག་དུ་མ་ལ་རྗེས་སུ་འགྲོ་བའི་ཆོས་ཤིག་ལ་ཟེར། དཔེར་ན། ཤེས་བྱ་རང་
གི་གསལ་བའམ་བྱེ་བྲག་རྟག་པ། དངོས་པོ། ཀ་བ། བུམ་པ་སོགས་ལ་རྗེས་སུ་འགྲོ་
བ་སྟེ། དེ་དག་ཡོད་པའི་གཞི་དེར་ཤེས་བྱ་ཡང་ཡོད་པ་ལྟ་བུའོ། རྗེས་སུ་འགྲོ་ཚུལ་
ཡང་རང་གི་བྱེ་བྲག་དེ་ཉིད་ཡོད་སའི་གཞི་དེར་རང་ཉིད་ཀྱང་ཁ་མ་བྲལ་བར་་་་་
རྗེས་འདེད་ཀྱི་ཚུལ་དུ་ཡོད་པ་ལྟ་བུ་ལ་བྱེད་དགོས་ཤིང་། ཁྱད་པར་རྗེས་སུ་འགྲོ་
སའི་བྱེ་བྲག་དེ་སྤྱི་དེའི་བྱེ་བྲག་ཏུ་སོང་བའི་རྟགས་གསུམ་ག་གྲུབ་མ་གྲུབ་ལ་བྱེད་
དགོས་པ་གནད་དུ་ཆེའོ། རང་ཉིད་རྒྱལ་པོ་ཡིན་མིན་ཡང་འབངས་ཀྱིས་རྒྱལ་པོར་
བཀུར་མ་བཀུར་ལ་བཤད་དགོས་པ་ལྟ་བུར་སྣང་ངོ༌། དེ་ལ་དབྱེ་ན། རིགས་སྤྱི་དང་
ཚོགས་སྤྱི་དོན་སྤྱི་དང་གསུམ་ཡོད། རིགས་སྤྱི་ཞེས་པ་ནི། རང་གི་རིགས་ཅན་དུ་མ་
ལ་རྗེས་སུ་འགྲོ་བའི་ཆོས་ཤིག་ལ་ཟེར། དཔེར་ན། ཤེས་བྱ་ལྟ་བུ་སྟེ། རང་གི་རིགས་
ཅན། རྟག་པ། དངོས་པོ། བུམ་པ་སོགས་ལ་རྗེས་སུ་འགྲོ་བ་ཡིན་ལ། དེ་དག་ཀྱང་
རང་གི་རིགས་སྤྱི་ཤེས་བྱའི་བྱེ་བྲག་ཏུ་སོང་བའི་རྟགས་གསུམ་ག་གྲུབ་པའི་ཕྱིར་རོ།།
འོ་ན་དེ་དག་ཤེས་བྱའི་རིགས་ཅན་ཇི་ལྟར་ཡིན་ཞེ་ན། དེ་ནི་ཤེས་བྱ་དང་རིགས་
གཅིག་ཡིན་པའི་རྒྱུ་མཚན་གྱིས་ཡིན་ལ། ཤེས་བྱ་དང་རིགས་ཀྱི་སྒོ་ནས་སོ་སོ་བ་མ་
ཡིན་པའི་ཆོས་ཏེ། ཤེས་བྱ་ཡིན་པའི་ཕྱིར་རོ། དེ་དང་སྤྱི་གཉིས་དོན་གཅིག་ཡིན།
ཚོགས་སྤྱི་ཞེས་པ་ནི། རང་གི་བདག་ཉིད་དུ་གྱུར་བའི་ཆ་ཤས་དུ་མ་ཚོགས་པའི་
གཟུགས་རགས་པ་ཞིག་ལ་ཟེར། དཔེར་ན། བུམ་པ་ལྟ་བུ་སྟེ། རང་གི་བདག་ཉིད་དུ་
གྱུར་བའི་ཆ་ཤས་ལྟོ་ཞབས་མགྲིན་པ་མཆུ་སོགས་དུ་མ་ཚོགས་པའམ་འདུས་པའི་
གཟུགས་རགས་པ་ཡིན་པའི་ཕྱིར་རོ། དོན་སྤྱི་ཞེས་པ་ནི། རང་འཛིན་རྟོག་པས་
138



ཞེན་སྟངས་གང་ལ་ཞུགས་པའི་དོན་དེ་དང་གཅིག་མ་ཡིན་ཡང་གཅིག་ལྟ་བུར་་་་
སྣང་བའི་སྒྲོ་བཏགས་ཀྱི་ཆ་ཞིག་ལ་ཟེར། དཔེར་ན། བུམ་འཛིན་རྟོག་པ་ལ་བུམ་
པར་སྣང་བ་ལྟ་བུ་སྟེ། བུམ་འཛིན་རྟོག་པའི་ཞེན་སའམ་ཞེན་གཞི་བུམ་པ་དེ་ཉིད་
བུམ་པ་མ་ཡིན་ཡང་བུམ་པ་ཡིན་པར་སྣང་བ་སྟེ། སྔར་བུམ་པ་མཐོང་བའི་སྟབས་
ཀྱིས་རྗེས་སུ་ཞེན་སྟངས་ཀྱིས་བུམ་པ་ནི་འདི་དང་འདིའོ་ཞེས་དོན་ངེས་སུ་བུམ་པ་
སྐབས་དེར་མ་མཐོང་ཡང་མཐོང་བ་ལྟར་བུམ་པར་འཛིན་པའི་བློ་དེ་ལ་སྣང་བའི་
བུམ་པ་ལ་བུམ་པ་ཞེས་ཕར་སྒྲོ་བཏགས་པ་ཡིན་ནོ། རིགས་སྤྱི་དང་ཚོགས་སྤྱི་
གཉིས་ལ་མུ་བཞི་ཡོད་དེ། རིགས་སྤྱི་ཡིན་ལ་ཚོགས་སྤྱི་མ་ཡིན་པའི་མུ། ཚོགས་སྤྱི་
ཡིན་ལ་རིགས་སྤྱི་མ་ཡིན་པའི་མུ། རིགས་སྤྱི་དང་ཚོགས་སྤྱི་གཉིས་ཀ་ཡིན་པའི་མུ།
རིགས་སྤྱི་དང་ཚོགས་སྤྱི་གཉིས་ཀ་གང་ཡང་མ་ཡིན་པའི་མུ་དང་བཞི་ཡོད་པའི་་་་
ཕྱིར། དང་པོ་ནི། ཤེས་བྱ་ལྟ་བུ་ཡིན་ཏེ། ཤེས་བྱ་རིགས་སྤྱི་ཡིན་པ་གང་ཞིག ཚོགས་
སྤྱི་མ་ཡིན་པའི་ཕྱིར། དང་པོ་དེར་ཐལ། དེ་སྤྱི་ཡིན་པའི་ཕྱིར།་གཉིས་པ་དེར་ཐལ།
དེ་གཟུགས་རགས་པ་མ་ཡིན་པའི་ཕྱིར། གཉིས་པ་ནི། ཀ་བུམ་གཉིས་ལྟ་བུ་ཡིན་ཏེ།
དེ་ཚོགས་སྤྱི་ཡིན་པ་གང་ཞིག རིགས་སྤྱི་མ་ཡིན་པའི་ཕྱིར། དང་པོ་དེར་ཐལ། དེ་
གཟུགས་རགས་པ་ཡིན་པའི་ཕྱིར། གཉིས་པ་དེར་ཐལ། དེ་སྤྱི་མ་ཡིན་པའི་ཕྱིར།
གསུམ་པ་ནི། བུམ་པ་ལྟ་བུ་ཡིན་ཏེ། དེ་ཚོགས་སྤྱི་ཡིན་པ་གང་ཞིག རིགས་སྤྱི་ཡིན་
པའི་ཕྱིར། དང་པོ་དེར་ཐལ། དེ་གཟུགས་རགས་པ་ཡིན་པའི་ཕྱིར། གཉིས་པ་དེར་
ཐལ། དེ་སྤྱི་ཡིན་པའི་ཕྱིར། བཞི་བ་ནི། བུམ་པའི་ལྡོག་པ་ལྟ་བུ་ཡིན་ཏེ། དེ་ཚོགས་སྤྱི་
མ་ཡིན་པ་གང་ཞིག རིགས་སྤྱི་མ་ཡིན་པའི་ཕྱིར། དང་པོ་དེར་ཐལ། དངོས་པོ་མ་
ཡིན་པའི་ཕྱིར། གཉིས་པ་དེར་ཐལ། དེའི་བྱེ་བྲག་མེད་པའི་ཕྱིར། ཆོས་དེའི་བྱེ་བྲག་
139



ཅེས་པ་ནི། ཁྱོད་ཆོས་དེ་ཡིན། ཁྱོད་ཆོས་དེ་དང་བདག་གཅིག་ཏུ་འབྲེལ། ཁྱོད་མ་
ཡིན་ཞིང་ཆོས་དེ་ཡིན་པའི་གཞི་མཐུན་པ་དུ་མ་གྲུབ་པ་ཞིག་ལ་ཟེར། སྤྱིར་ཆོས་
དེའི་བྱེ་བྲག་ཡིན་མིན་ཆོས་དེའི་བྱེ་བྲག་ཏུ་སོང་བའི་རྟགས་དེ་གསུམ་ག་གྲུབ་མ་་་
གྲུབ་ལ་ལྟོས་དགོས་སོ། དཔེར་ན། བུམ་པ་ཤེས་བྱའི་བྱེ་བྲག་ཏུ་སོང་བའི་རྟགས་
གསུམ་ག་གྲུབ་པ་ལྟ་བུ་སྟེ། བུམ་པ་ཤེས་བྱ་ཡིན། བུམ་པ་ཤེས་བྱ་དང་བདག་གཅིག་
ཏུ་འབྲེལ། བུམ་པ་མ་ཡིན་ཞིང་ཤེས་བྱ་ཡིན་པའི་གཞི་མཐུན་པ་དུ་མ་གྲུབ་པ་
བཞིན་ནོ།།
3. ཁྱབ་ཆེའི་ཁས་ལེན་རྣམས་སྤྱི་འགྲོས་ལྟར་འགོད་པ། ཁྱོད་ཆོས་དེའི་བྱེ་
བྲག་ཡིན་ན། ཁྱོད་ཆོས་དེ་དང་བདག་གཅིག་འབྲེལ་ཡིན་པས་ཁྱབ་སྟེ། ཁྱོད་ཆོས་
དེ་དང་བདག་ཉིད་གཅིག་གི་སྒོ་ནས་ཐ་དད། ཆོས་དེ་མེད་ན་ཁྱོད་མེད་དགོས་
པའི་ཕྱིར། སྤྱི་ཡིན་ན། རང་གི་གསལ་བ་ལ་རྗེས་འགྲོའི་ཚུལ་དུ་ཡོད་པས་ཁྱབ་སྟེ།
རང་གི་གསལ་བ་དུ་མ་ལ་རྗེས་སུ་འགྲོ་བའི་ཆོས་སྤྱིའི་མཚན་ཉིད་ཡིན་པའི་ཕྱིར། །
བྱེ་བྲག་ཡིན་ན་རང་གི་སྤྱིའི་བྱེ་བྲག་ཏུ་སོང་བའི་རྟགས་གསུམ་ག་གྲུབ་པས་ཁྱབ་
སྟེ། རྟགས་གསུམ་ག་བྱེ་བྲག་ཏུ་འཇོག་བྱེད་ཡིན་པའི་ཕྱིར། སྤྱི་ཡིན་ན་རིགས་སྤྱི་
ཡིན་པས་ཁྱབ་སྟེ། སྤྱི་ཡིན་ན་རང་གི་རིགས་ཅན་དུ་མ་ལ་རྗེས་སུ་འགྲོ་བས་ཁྱབ་
པའི་ཕྱིར། ཚོགས་སྤྱི་ཡིན་ན་དངོས་པོ་ཡིན་པས་ཁྱབ་སྟེ། ཚོགས་སྤྱི་ཡིན་ན་
གཟུགས་རགས་པ་ཡིན་པས་ཁྱབ་པའི་ཕྱིར། སྤྱིར་ཤེས་བྱ་བྱེ་བྲག་མ་ཡིན་ཏེ། ཤེས་
བྱ་བྱེ་བྲག་ཏུ་འགྲོ་སའི་སྤྱི་གང་ཡང་ངོས་འཛིན་བྱེད་རྒྱུ་མེད་པའི་ཕྱིར་རོ།
4. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། ཤེས་བྱ་དང་གཅིག་དང་
བུམ་པ་དང་གཅིག་གང་རུང་ཆོས་ཅན། རང་གི་གསལ་བ་དུ་མ་ལ་རྗེས་སུ་འགྲོ་
140



བའི་ཆོས་ཡིན་པར་ཐལ། རང་ཡིན་དུ་མ་ལ་རྗེས་སུ་འགྲོ་བའི་ཆོས་ཡིན་པའི་ཕྱིར་
ཟེར་ན་མ་ཁྱབ། (ཁྱབ་མེད་ཀྱི་ལན་འདིས་སྐབས་ཀྱི་རྩོད་པ་སྤངས་པ་ཡིན་ཏེ།
རང་ཡིན་དུ་མ་ལ་རྗེས་སུ་འགྲོ་བས་རང་གི་གསལ་བ་དུ་མ་ལ་རྗེས་སུ་འགྲོ་དགོས་
པའི་ངེས་པ་མི་སྣང་ལ། རང་ཡིན་དུ་མ་ཡོད་པས་རང་གི་གསལ་བ་དུ་མ་ཡོད་པས་
ཁྱབ་པ་མེད་པའི་ཕྱིར།)མ་གྲུབ་ན། ཤེས་བྱ་དང་གཅིག་དང་བུམ་པ་དང་གཅིག་
གང་རུང་ཆོས་ཅན། རང་ཡིན་དུ་མ་ལ་རྗེས་སུ་འགྲོ་བའི་ཆོས་ཡིན་པར་ཐལ། རང་
ཡིན་དུ་མ་ཡོད་པ་གང་ཞིག དེ་དག་ལ་རྗེས་སུ་འགྲོ་བའི་ཕྱིར། དང་པོ་མ་གྲུབ་ན།
ཤེས་བྱ་དང་གཅིག་དང་བུམ་པ་དང་གཅིག་དུ་མ་ཡོད་པར་ཐལ། ཤེས་བྱ་དེ་ཡང་
དེ་ཡིན། བུམ་པ་དེ་ཡང་དེ་ཡིན་པའི་ཕྱིར། དང་པོ་མ་གྲུབ་ན། ཤེས་བྱ་ཆོས་ཅན།
ཤེས་བྱ་དང་གཅིག་དང་བུམ་པ་དང་གཅིག་གང་རུང་ཡིན་པར་ཐལ། ཤེས་བྱ་དང་
གཅིག་ཡིན་པའི་ཕྱིར། གཉིས་པ་མ་གྲུབ་ན། བུམ་པ་ཆོས་ཅན། ཤེས་བྱ་དང་གཅིག་
དང་བུམ་པ་དང་གཅིག་གང་རུང་ཡིན་པར་ཐལ། བུམ་པ་དང་གཅིག་ཡིན་པའི་
ཕྱིར། གོང་གི་གཉིས་པ་མ་གྲུབ་ན། ཤེས་བྱ་དང་གཅིག་དང་བུམ་པ་དང་གཅིག་
གང་རུང་ཆོས་ཅན། ཤེས་བྱ་དང་བུམ་པ་གཉིས་ལ་རྗེས་སུ་འགྲོ་བར་ཐལ། ཤེས་བྱ་
ལ་རྗེས་སུ་འགྲོ་བ་གང་ཞིག བུམ་པ་ལ་རྗེས་སུ་འགྲོ་བའི་ཕྱིར། སྒྲུབ་ཚུལ་གོང་དང་
འདྲ། རྩ་བར་འདོད་ན། ཤེས་བྱ་དང་གཅིག་དང་བུམ་པ་དང་གཅིག་གང་རུང་
ཆོས་ཅན། རང་གི་གསལ་བ་དུ་མ་ལ་རྗེས་སུ་འགྲོ་བའི་ཆོས་མ་ཡིན་པར་ཐལ། ཁྱོད་
ཀྱི་གསལ་བ་དུ་མ་མེད་པའི་ཕྱིར། མ་གྲུབ་ན། ཤེས་བྱ་དང་གཅིག་དང་བུམ་པ་དང་
གཅིག་གང་རུང་ཆོས་ཅན། ཁྱོད་ཀྱི་གསལ་བ་དུ་མ་མེད་པར་ཐལ། ཁྱོད་ཀྱི་བྱེ་བྲག་
དུ་མ་མེད་པའི་ཕྱིར། མ་གྲུབ་ན། ཤེས་བྱ་དང་གཅིག་དང་བུམ་པ་དང་གཅིག་གང་
141



རུང་ཆོས་ཅན། ཁྱོད་ཀྱི་བྱེ་བྲག་དུ་མ་མེད་པར་ཐལ། ཁྱོད་ཀྱི་བྱེ་བྲག་མེད་པའི་ཕྱིར།
མ་གྲུབ་ན། ཤེས་བྱ་དང་གཅིག་དང་བུམ་པ་དང་གཅིག་གང་རུང་ཆོས་ཅན། ཁྱོད་
ཀྱི་བྱེ་བྲག་མེད་པར་ཐལ། བདག་མེད་ཡིན་ན། ཁྱོད་ཀྱི་བྱེ་བྲག་མ་ཡིན་པས་ཁྱབ་
པའི་ཕྱིར། བུམ་པ་དང་གཅིག་དང་ཤེས་བྱ་དང་གཅིག་གང་རུང་གི་བྱེ་བྲག་མེད་
ཀྱང་བུམ་པ་དང་གཅིག་དང་ཤེས་བྱ་དང་གཅིག་དང་གཞལ་བྱ་དང་གཅིག་གང་
རུང་གི་བྱེ་བྲག་ཡོད་པ་མི་འགལ་ཏེ། དང་པོའི་བྱེ་བྲག་ཡོད་ན། བུམ་པ་ལྟ་བུ་ཡིན་
དགོས་ལ་དེ་མ་ཡིན་པའི་ཕྱིར། དེར་ཐལ། བུམ་པ་དེ་འདྲའི་བྱེ་བྲག་ཏུ་སོང་བའི་
རྟགས་གསུམ་ག་མ་གྲུབ་པའི་ཕྱིར། དེར་ཐལ། རྟགས་གསུམ་པ་བུམ་པ་མ་ཡིན་
ཞིང་བུམ་པ་དང་གཅིག་དང་ཤེས་བྱ་དང་གཅིག་གང་རུང་ཡིན་པའི་གཞི་མཐུན་
པ་དུ་མ་མ་གྲུབ་པའི་ཕྱིར། དེ་འདྲའི་གཞི་མཐུན་ལ་ཤེས་བྱ་གཅིག་པོ་ལས་གཞན་
འཇོག་རྒྱུ་མི་རྙེད་པའི་ཕྱིར། གོང་གི་གཉིས་པའི་བྱེ་བྲག་ཡོད་དེ། བུམ་པ་དེ་འདྲའི་
བྱེ་བྲག་ཡིན་པའི་ཕྱིར། དེར་ཐལ། དེ་འདྲའི་བྲེ་བྲག་ཏུ་སོང་བའི་རྟགས་གསུམ་ག་
གྲུབ་པའི་ཕྱིར། དེར་ཐལ། ཁྱོད་བུམ་པ་དང་གཅིག་དང་ཤེས་བྱ་དང་གཅིག་དང་
གཞལ་བྱ་དང་གཅིག་གང་རུང་ཡིན། ཁྱོད་བུམ་པ་དང་གཅིག་དང་ཤེས་བྱ་དང་
གཅིག་དང་གཞལ་བྱ་དང་གཅིག་གང་རུང་དང་བདག་གཅིག་ཏུ་འབྲེལ། ཁྱོད་མ་
ཡིན་ཞིང་བུམ་པ་དང་གཅིག་དང་ཤེས་བྱ་དང་གཅིག་དང་གཞལ་བྱ་དང་གཅིག་
གང་རུང་ཡིན་པའི་གཞི་མཐུན་པ་དུ་མ་གྲུབ་པའི་ཕྱིར། དང་པོ་མ་གྲུབ་ན། བུམ་པ་
ཆོས་ཅན། ཁྱོད་བུམ་པ་དང་གཅིག་དང་ཤེས་བྱ་དང་གཅིག་དང་གཞལ་བྱ་དང་
གཅིག་གང་རུང་ཡིན་པར་ཐལ། ཁྱོད་བུམ་པ་དང་གཅིག་ཡིན་པའི་ཕྱིར། གཉིས་པ་
མ་གྲུབ་ན། དེར་ཐལ། ཁྱོད་བུམ་པ་དང་གཅིག་དང་ཤེས་བྱ་དང་གཅིག་དང་
142



གཞལ་བྱ་དང་གཅིག་གང་རུང་དང་བདག་ཉིད་གཅིག་གི་སྒོ་ནས་ཐ་དད། བུམ་པ་
དང་གཅིག་དང་ཤེས་བྱ་དང་གཅིག་དང་གཞལ་བྱ་དང་གཅིག་མེད་ན། བུམ་པ་
མེད་དགོས་པའི་ཕྱིར། དང་པོ་དེར་ཐལ། ཁྱོད་བུམ་པ་དང་གཅིག་དང་ཤེས་བྱ་
དང་གཅིག་དང་གཞལ་བྱ་དང་གཅིག་གང་རུང་དང་བདག་ཉིད་གཅིག་ཡིན་པ་་་་
གང་ཞིག ཁྱོད་བུམ་པ་དང་གཅིག་དང་ཤེས་བྱ་དང་གཅིག་དང་གཞལ་བྱ་དང་
གཅིག་གང་རུང་དང་ཐ་དད་ཡིན་པའི་ཕྱིར། དང་པོ་གྲུབ་སྟེ། བུམ་པ་དང་གཅིག་
དང་ཤེས་བྱ་དང་གཅིག་དང་གཞལ་བྱ་དང་གཅིག་གང་རུང་ཡིན་པའི་ཕྱིར། ་་་་་་
གཉིས་པ་གྲུབ་སྟེ། །ལོ བུམ་པ་ཞེས་པ་དང་བུམ་པ་དང་གཅིག་དང་ཤེས་བྱ་དང་
གཅིག་དང་གཞལ་བྱ་དང་གཅིག་གང་རུང་ཞེས་པ་གཉིས་གོ་ཚུལ་མི་མཚུངས་་་་་་
པའི་ཕྱིར། གོང་གི་གཉིས་པ་དེར་ཐལ། བུམ་པ་དང་གཅིག་དང་ཤེས་བྱ་དང་
གཅིག་དང་གཞལ་བྱ་དང་གཅིག་གང་རུང་མེད་ན། གང་དྲན་དྲན་ཡིན་པས་ཁྱབ་
པའི་ཕྱིར། གསུམ་པ་མ་གྲུབ་ན། བུམ་པ་མ་ཡིན་ཞིང་བུམ་པ་དང་གཅིག་དང་ཤེས་
བྱ་དང་གཅིག་དང་གཞལ་བྱ་དང་གཅིག་གང་རུང་ཡིན་པའི་གཞི་མཐུན་པ་དུ་མ་
གྲུབ་པའི་ཕྱིར་ཏེ། ཤེས་བྱ་དེ་ཡང་དེ་ཡིན། གཞལ་བྱ་དེ་ཡང་དེ་ཡིན་པའི་ཕྱིར།(
བུམ་པ་དང་གཅིག་དང་ཤེས་བྱ་དང་གཅིག་དང་གཞལ་བྱ་དང་གཅིག་གང་རུང་
གི་བྱེ་བྲག་ཡོད་ཀྱང་། བྱེ་བྲག་དུ་མ་མེད་དེ། བུམ་པ་གཅིག་པོ་ལས་གཞན། ཤེས་བྱ་
དང་། གཞལ་བྱ་གཉིས་པོ་བྱེ་བྲག་མ་ཡིན་པའི་ཕྱིར་རོ།) ཁ་ཅིག རྡུལ་ཕྲ་རབ་
གསུམ་ཚོགས་སྤྱི་ཡིན་པར་ཐལ། རྡུལ་ཕྲ་རབ་གསུམ་ཡན་ཆད་འདུས་པའི་གོང་བུ་
དེ་ཚོགས་སྤྱི་ཡིན་པའི་ཕྱིར་ཟེར་ན་མ་ཁྱབ། མ་གྲུབ་ན། རྡུལ་ཕྲ་རབ་གསུམ་འདུས་
པའི་གོང་བུ་ཆོས་ཅན། ཚོགས་སྤྱི་ཡིན་པར་ཐལ། རང་གི་ཆ་ཤས་དུ་མ་འདུས་པའི་
143



གཟུགས་རགས་པ་ཡིན་པའི་ཕྱིར། མ་གྲུབ་ན། རྡུལ་ཕྲ་རབ་གསུམ་འདུས་པའི་གོང་
བུ་ཆོས་ཅན། རང་གི་ཆ་ཤེས་དུ་མ་འདུས་པའི་གཟུགས་རགས་པ་ཡིན་པར་ཐལ།
བ རང་གི་ཆ་ཤས་རྡུལ་དུ་མ་འདུས་པའི་གོང་བུ་སྟེ། གཟུགས་རགས་པ་ཡིན་པའི་
ཕྱིར། རྩ་བར་འདོད་ན། རྡུལ་ཕྲ་རབ་གསུམ་ཆོས་ཅན། ཚོགས་སྤྱི་མ་ཡིན་པར་ཐལ།
གཟུགས་རགས་པ་མ་ཡིན་པའི་ཕྱིར། མ་གྲུབ་ན། རྡུལ་ཕྲ་རབ་གསུམ་ཆོས་ཅན།
གཟུགས་རགས་པ་མ་ཡིན་པར་ཐལ། གཟུགས་ཕྲ་བ་ཡིན་པའི་ཕྱིར། མ་གྲུབ་ན།
རྡུལ་ཕྲ་རབ་གསུམ་ཆོས་ཅན། གཟུགས་ཕྲ་བ་ཡིན་པར་ཐལ། རྡུལ་ཕྲ་བ་ཡིན་པའི་
ཕྱིར། མ་གྲུབ་ན། རྡུལ་ཕྲ་རབ་གསུམ་རྡུལ་ཕྲ་བ་ཡིན་པར་ཐལ། རྡུལ་ཕྲ་རབ་བརྒྱ་
རྡུལ་ཕྲ་བ་ཡིན་པའི་ཕྱིར། རྡུལ་ཕྲ་རབ་སྟོང་ཕྲག་ལ་སོགས་པ་རྡུལ་ཕྲ་བ་ཡིན་པའི་
ཕྱིར། (རྡུལ་ཕྲ་རབ་དུ་མ་རྡུལ་ཕྲ་རབ་ཡིན་ཡང་རྡུལ་ཕྲ་རབ་དུ་མ་འདུས་པ་རྡུལ་
ཕྲ་རབ་མ་ཡིན་ཏེ། རྡུལ་ཕྲ་རབ་དུ་མ་འདུས་པ་གཟུགས་རགས་པ་ཡིན་པའི་ཕྱིར།
དེ་བཞིན། རྡུལ་ཕྲ་རབ་སྟོང་ཕྲག་ལ་སོགས་པ་རྡུལ་ཕྲ་རབ་ཡིན་ཡང་དེ་དག་
འདུས་པ་རྡུལ་རགས་པ་སྟེ། གཟུགས་རགས་པ་ཡིན་པ་སོགས་ཀྱང་རིགས་པ་
མཚུངས་སོ།) འོ་ན། རྡུལ་ཕྲ་རབ་ཆ་མེད་བརྒྱ་ཆོས་ཅན། གཟུགས་ཀྱི་ཆུང་བའི་
མཐར་ཐུག་ཡིན་པར་ཐལ། རྡུལ་ཕྲ་རབ་ཡིན་པའི་ཕྱིར། རྟགས་ཁས། འདོད་ན།
རྡུལ་ཕྲ་རབ་ཆ་མེད་བརྒྱ་ཆོས་ཅན། ཁྱོད་ལ་རྡུལ་ཕྲ་རབ་གཅིག་གི་གོ་ས་ལས་
གཞན་གནོན་པའི་ནུས་པ་མེད་པར་ཐལ། ཁྱོད་གཟུགས་ཀྱི་ཆུང་བའི་མཐར་ཐུག་
ཡིན་པའི་ཕྱིར། འདོད་ན། རྡུལ་ཕྲ་རབ་གཅིག་གི་གོ་སར་རྡུལ་ཕྲ་རབ་ཆ་མེད་བརྒྱ་
ཤོང་བར་ཐལ། འདོད་པའི་ཕྱིར་ན་ཅི་ཟེར། ཡང། དུས་མཐའི་སྐད་ཅིག་མ་བརྒྱ་
ཆོས་ཅན། ཁྱོད་ལ་དུས་མཐའི་སྐད་ཅིག་མ་གཅིག་གི་ཡུན་ཚད་ལས་མེད་པར་ཐལ།
144



ཁྱོད་དུས་མཐའི་སྐད་ཅིག་མ་ཡིན་པའི་ཕྱིར། མ་གྲུབ་ན། དུས་མཐའི་སྐད་ཅིག་མ་
བརྒྱ་དུས་མཐའི་སྐད་ཅིག་མ་ཡིན་པར་ཐལ། རྡུལ་ཕྲ་རབ་བརྒྱ་རྡུལ་ཕྲ་རབ་ཡིན་ ་
པའི་རྒྱུ་མཚན་ཡོད་པའི་ཕྱིར།(དུས་མཐའི་སྐད་ཅིག་མ་བརྒྱ་མཐུད་པའི་སྐད་ཅིག་
མ་དང་དུས་མཐའི་སྐད་ཅིག་མ་བརྒྱ་གཉིས་མི་མཚུངས་ཏེ། རྡུལ་ཕྲ་རབ་བརྒྱ་
འདུས་པ་དང་རྡུལ་ཕྲ་རབ་བརྒྱ་མི་མཚུངས་བཞིན་ནོ། འདིའི་ཐད་ལ་སྡེ་བདུན་
ཡིད་ཀྱི་མུན་སེལ་ལས། དུས་མཐའི་སྐད་ཅིག་མ་བརྒྱ་བོ་དུས་མཐའི་སྐད་ཅིག་མ་
གཅིག་དང་ཡུན་རིང་ཐུང་མཉམ་པར་འགྱུར་རོ་ཞེ་ན། དེ་ནི་འདོད་པ་ཡིན་ནོ། འོ་
ན་སྐད་ཅིག་མ་བརྒྱ་བོ་ལ་སྐད་ཅིག་མ་གཅིག་གི་ཡུན་ཚད་ལས་མེད་པས་བརྒྱ་་་་་་
མཐུད་ཀྱང་རྒྱུན་དུ་མི་འགྱུར་རོ་ཞེ་ན་སྐྱོན་མེད་དེ། རིང་ཐུང་ཡིན་མིན་མཚུངས་
ཀྱང་རིང་ཐུང་ཡོད་མེད་མི་མཚུངས་པའི་ཕྱིར་རོ། ཞེས་གསུངས་པ་དང་སྒོ་ཀུན་
ནས་མཚུངས་ཆོས་སུ་སྦྱོར་རོ།)
(བཅུ་བ།) རྫས་ལྡོག་གི་རྣམ་གཞག་བཤད་པ།
རང་ལུགས་ཀྱི་
ཕྲ་བའི་ལུགས་ཀྱི་རྫས་ལྡོག་གི་རྣམ་གཞག་བཤད་པ་དང་།
རྫས་ལྡོག་གི་རྣམ་གཞག་བཤད་པ་གཉིས་ལས།
(དང་པོ།) ཕྱུ་བའི་ལུགས་ཀྱི་རྫས་ལྡོག་
གི་རྣམ་གཞག་བཤད་པ།
11. གཞན་གྱི་འདོད་ཚུལ་དགག་པ་ལ། ཁ་ཅིག ཁྱོད་ཁྱོད་རང་ཡིན་ན། རྫས་ ་
145



ཆོས་ཡིན་པས་ཁྱབ་ཟེར་ན། མེད་པ་ཆོས་ཅན། རྫས་ཆོས་ཡིན་པར་ཐལ། ཁྱོད་ཁྱོད་
རང་ཡིན་པའི་ཕྱིར། མ་གྲུབ་ན། མེད་པ་ཆོས་ཅན། མེད་པ་ཡིན་པར་ཐལ། ཡོད་པ་
མ་ཡིན་པའི་ཕྱིར། མ་གྲུབ་ན། མེད་པ་ཆོས་ཅན། ཡོད་པ་མ་ཡིན་པར་ཐལ། ཚད་
མའི་དམིགས་པ་མ་ཡིན་པའི་ཕྱིར། རྩ་བར་འདོད་ན། མེད་པ་ཆོས་ཅན། རྫས་ཆོས་
མ་ཡིན་པར་ཐལ། ཁྱོད་གཞི་གྲུབ། ཁྱོད་ཁྱོད་རང་ཡིན། ཁྱོད་མ་ཡིན་པ་ཁྱོད་མ་ཡིན།
ཁྱོད་ཀྱི་ལོག་པ་རྫས་ཆོས་དང་མི་འགལ་བ་མ་ཡིན་པའི་ཕྱིར། དེར་ཐལ། མེད་པ་
གཞི་མ་གྲུབ་པའི་ཕྱིར། ཁ་ཅིག ཡོད་པ་གང་ཞིག ཁྱོད་ཁྱོད་རང་ཡིན་ན། ཁྱོད་རྫས་
ཆོས་ཡིན་པས་ཁྱབ་ཟེར་ན། རྟག་པ་ཆོས་ཅན། རྫས་ཆོས་ཡིན་པར་ཐལ། ཡོད་པ་
གང་ཞིག ཁྱོད་ཁྱོད་རང་ཡིན་པའི་ཕྱིར། ཁྱབ་པ་ཁས། དང་པོ་མ་གྲུབ་ན། ཤེས་བྱ་
ཡིན་པ་འབུད། གཉིས་པ་མ་གྲུབ་ན། རང་ཡིན་ལྡོག་ཆོས་ཡིན་པ་འབུད། འདོད་
ཟེར་ན། རྟག་པ་ཆོས་ཅན། རྫས་ཆོས་མ་ཡིན་པར་ཐལ། ཁྱོད་གཞི་གྲུབ། ཁྱོད་ཁྱོད་
རང་ཡིན། ཁྱོད་མ་ཡིན་པ་ཁྱོད་མ་ཡིན། ཁྱོད་ཀྱི་ལྡོག་པ་རྫས་ཆོས་དང་མི་འགལ་བ་
མ་ཡིན་པའི་ཕྱིར། མ་གྲུབ་ན། རྟག་པ་ཆོས་ཅན། དེར་ཐལ། རྟགས་ཟུར་གསུམ་པ་
མ་གྲུབ་པའི་ཕྱིར། མ་གྲུབ་ན། དེར་ཐལ། རྟག་པ་མ་ཡིན་པ་རྟག་པ་མ་ཡིན་པ་མ་
ཡིན་པའི་ཕྱིར། མ་གྲུབ་ན། རྟག་པ་མ་ཡིན་པ་རྟག་པ་མ་ཡིན་པ་མ་ཡིན་པར་ཐལ།
རྟག་པ་མ་ཡིན་པ་རྟག་པ་ཡིན་པའི་ཕྱིར། མ་གྲུབ་ན། རྟག་པ་ཆོས་ཅན། ཁྱོད་མ་
ཡིན་པ་རྟག་པ་ཡིན་པར་ཐལ། ཁྱོད་མ་ཡིན་པ་ཡོད་པའི་ཕྱིར། ཁྱབ་སྟེ། གཞི་གྲུབ་
ན། ཁྱོད་མ་ཡིན་པ་ཡོད་ན། ཁྱོད་མ་ཡིན་པ་རྟག་པ་ཡིན་དགོས་པའི་ཕྱིར། (རྫས་
ཆོས་ཡིན་མིན་ནི། རང་གི་མཚན་ཉིད་ཀྱི་ཟུར་ཚང་མ་གྲུབ་མ་གྲུབ་ལ་བྱེད་དགོས་
ཏེ། རང་གི་མཚན་ཉིད་ཀྱི་ཟུར་རིགས་པས་བརྟགས་ནས་དེ་གང་ཡང་རུང་བ་མ་
146



གྲུབ་ཚེ་རྫས་ཆོས་མ་ཡིན་པར་སོང་བ་ཡིན་ནོ།) ཁ་ཅིག ལྡོག་ཆོས་ཡིན་ན། རང་
ཡིན་ལྡོག་ཆོས་ཡིན་པས་ཁྱབ་ཟེར་ན། ཀ་བུམ་གཉིས་ཆོས་ཅན། རང་ཡིན་ལྡོག་
ཆོས་ཡིན་པར་ཐལ། ལྡོག་ཆོས་ཡིན་པའི་ཕྱིར། མ་གྲུབ་ན། ཀ་བུམ་གཉིས་ཆོས་ཅན།
ལྡོག་ཆོས་ཡིན་པར་ཐལ། རང་མ་ཡིན་པའི་ལྡོག་ཆོས་ཡིན་པའི་ཕྱིར། མ་གྲུབ་ན། ཀ་
བུམ་གཉིས་ཆོས་ཅན། རང་མ་ཡིན་པའི་ལྡོག་ཆོས་ཡིན་པར་ཐལ། ཁྱོད་གཞི་གྲུབ།
ཁྱོད་ཁྱོད་རང་མ་ཡིན། ཁྱོད་མ་ཡིན་པ་ཁྱོད་མ་ཡིན། ཁྱོད་ཀྱི་ལྡོག་པ་རང་མ་ཡིན་
པའི་ལྡོག་ཆོས་དང་མི་འགལ་བ་ཡིན་པའི་ཕྱིར། དང་པོ་དེར་ཐལ། ཀ་བུམ་གཉིས་
ཡོད་པ་ཡིན་པའི་ཕྱིར། གཉིས་པ་དེར་ཐལ། ཀ་བུམ་གཉིས་ཀ་བུམ་གཉིས་མ་ཡིན་
པའི་ཕྱིར། མ་གྲུབ་ན། ཀ་བུམ་གཉིས་ཆོས་ཅན། ཀ་བུམ་གཉིས་མ་ཡིན་པར་ཐལ།
ཀ་བ་མ་ཡིན་པ་གང་ཞིག བུམ་པ་མ་ཡིན་པའི་ཕྱིར། རྟགས་རེ་རེ་ནས་སླ། གསུམ་
པ་དེར་ཐལ། ཀ་བུམ་གཉིས་མ་ཡིན་པ་རྟག་པ་ཡིན་པའི་ཕྱིར། དེར་ཐལ། ཀ་བུམ་
གཉིས་མ་ཡིན་པ་ཡོད་པའི་ཕྱིར། བཞི་བ་དེར་ཐལ། ཁྱོད་ཀྱི་ལྡོག་པ་ཡང་ཡིན། རང་
མ་ཡིན་པའི་ལྡོག་ཆོས་ཀྱང་ཡིན་པའི་གཞི་མཐུན་པ་ཡོད་པའི་ཕྱིར། མ་གྲུབ་ན།
དེར་ཐལ། ཀ་བུམ་གཉིས་ཀ་བུམ་གཉིས་ཀྱི་ལྡོག་པ་ཡིན་པ་གང་ཞིག ཀ་བུམ་
གཉིས་རང་མ་ཡིན་པའི་ལྡོག་ཆོས་ཡིན་པའི་ཕྱིར། རྟགས་རེ་རེ་ནས་སླ། རྩ་བར་
འདོད་ན། ཀ་བུམ་གཉིས་ཆོས་ཅན། ཁྱོད་གཞི་གྲུབ། ཁྱོད་ཁྱོད་རང་ཡིན། ཁྱོད་མ་
ཡིན་པ་ཁྱོད་མ་ཡིན། ཁྱོད་ཀྱི་ལྡོག་པ་རང་ཡིན་པའི་ལྡོག་ཆོས་དང་མི་འགལ་བ་
ཡིན་པར་ཐལ། ཁྱོད་རང་ཡིན་ལྡོག་ཆོས་ཡིན་པའི་ཕྱིར། རྟགས་ཁས། འདོད་ན། ཀ་
བུམ་གཉིས་ཆོས་ཅན། ཀ་བུམ་གཉིས་ཡིན་པར་ཐལ། ཁྱོད་ཁྱོད་རང་ཡིན་པའི་ཕྱིར།
འདོད་ན། ཀ་བུམ་གཉིས་ཆོས་ཅན། ཀ་བུམ་གཉིས་ཀྱི་ཡིན་པ་ཡིན་པར་ཐལ། ཀ་
147



བུམ་གཉིས་ཡིན་པའི་ཕྱིར། འདོད་ན། ཀ་བུམ་གཉིས་ཀྱི་ཡིན་པ་ཡོད་པར་ཐལ་ལོ།
འདོད་མི་ནུས་ཏེ། ཡིན་པ་མི་སྲིད་པའི་ཤེས་བྱ་ཡིན་པའི་ཕྱིར། ཁ་ཅིག ལྡོག་ཆོས་
ཡིན་ན། རང་མ་ཡིན་པའི་ལྡོག་ཆོས་ཡིན་པས་ཁྱབ་ཟེར་ན། མ་བྱས་པ་ཆོས་ཅན།
རང་མ་ཡིན་པའི་ལྡོག་ཆོས་ཡིན་པར་ཐལ། ལྡོག་ཆོས་ཡིན་པའི་ཕྱིར། མ་གྲུབ་ན། མ་
བྱས་པ་ཆོས་ཅན། ལྡོག་ཆོས་ཡིན་པར་ཐལ། རང་ཡིན་པའི་ལྡོག་ཆོས་ཡིན་པའི་
ཕྱིར། མ་གྲུབ་ན། མ་བྱས་པ་ཆོས་ཅན། རང་ཡིན་པའི་ལྡོག་ཆོས་ཡིན་པར་ཐལ།
ཁྱོད་གཞི་གྲུབ། ཁྱོད་ཁྱོད་རང་ཡིན། ཁྱོད་མ་ཡིན་པ་ཁྱོད་མ་ཡིན། ཁྱོད་ཀྱི་ལྡོག་པ་
རང་ཡིན་པའི་ལྡོག་ཆོས་དང་མི་འགལ་བ་ཡིན་པའི་ཕྱིར། དང་པོ་གྲུབ་སྟེ། མ་བྱས་
པ་ཡོད་པའི་ཕྱིར། གཉིས་པ་གྲུབ་སྟེ། མ་བྱས་པ་མ་བྱས་པ་ཡིན་པའི་ཕྱིར། དེར་
ཐལ། མ་བྱས་པ་རྟག་པ་ཡིན་པའི་ཕྱིར། གསུམ་པ་གྲུབ་སྟེ། མ་བྱས་པ་མ་ཡིན་པ་མ་
བྱས་པ་མ་ཡིན་པ་མ་ཡིན་པའི་ཕྱིར། དེར་ཐལ། མ་བྱས་པ་མ་ཡིན་པ་མ་བྱས་པ་
ཡིན་པའི་ཕྱིར། དེར་ཐལ། མ་བྱས་པ་མ་ཡིན་པ་རྟག་པ་ཡིན་པའི་ཕྱིར། དེར་ཐལ།
མ་བྱས་པ་མ་ཡིན་པ་ཡོད་པའི་ཕྱིར། བཞི་བ་གྲུབ་སྟེ། མ་བྱས་པའི་ལྡོག་པ་ཡང་
ཡིན། རང་ཡིན་པའི་ལྡོག་ཆོས་ཀྱང་ཡིན་པའི་གཞི་མཐུན་པ་ཡོད་པའི་ཕྱིར། དེར་
ཐལ། མ་བྱས་པ་དེ་ཡིན་པའི་ཕྱིར། རྩ་བར་འདོད་ན། མ་བྱས་པ་ཆོས་ཅན། ཁྱོད་
གཞི་གྲུབ། ཁྱོད་ཁྱོད་རང་མ་ཡིན། ཁྱོད་མ་ཡིན་པ་ཁྱོད་མ་ཡིན། ཁྱོད་ཀྱི་ལྡོག་པ་
རང་མ་ཡིན་པའི་ལྡོག་ཆོས་དང་མི་འགལ་བ་ཡིན་པར་ཐལ། ཁྱོད་རང་མ་ཡིན་
པའི་ལྡོག་ཆོས་ཡིན་པའི་ཕྱིར། རྟགས་ཁས། འདོད་ན། མ་བྱས་པ་ཆོས་ཅན། ཁྱོད་
ཁྱོད་རང་མ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། མ་བྱས་པ་མ་བྱས་
པ་ཡིན་པའི་ཕྱིར། དེར་ཐལ། མ་བྱས་པ་རྟག་པ་ཡིན་པའི་ཕྱིར་རོ། ཁ་ཅིག ལྡོག་
148



ཆོས་ཡིན་ན། ལྡོག་ཆོས་དང་པོ་གསུམ་པོ་གང་རུང་ཡིན་པས་ཁྱབ་ཟེར་ན། རང་
ཡིན་པའི་ལྡོག་ཆོས་མ་ཡིན་པ་ཆོས་ཅན། ། ལྡོག་ཆོས་དང་པོ་གསུམ་པོ་གང་རུང་
ཡིན་པར་ཐལ། ལྡོག་ཆོས་ཡིན་པའི་ཕྱིར། ཁྱབ་པ་ཁས། མ་གྲུབ་ན། རང་ཡིན་པའི་
ལྡོག་ཆོས་མ་ཡིན་པ་ཆོས་ཅན། ལྡོག་ཆོས་ཡིན་པར་ཐལ། ལྡོག་ཆོས་ཀྱི་རྗེས་མཐུན་
ཡིན་པའི་ཕྱིར། མ་གྲུབ་ན། རང་ཡིན་པའི་ལྡོག་ཆོས་མ་ཡིན་པ་ཆོས་ཅན། ལྡོག་ཆོས་
ཀྱི་རྗེས་མཐུན་ཡིན་པར་ཐལ། རང་ཡིན་ལྡོག་ཆོས་ཀྱི་རྗེས་མཐུན་ཡིན་པའི་ཕྱིར།
མ་གྲུབ་ན། རང་ཡིན་ལྡོག་ཆོས་མ་ཡིན་པ་ཆོས་ཅན། རང་ཡིན་པའི་ལོག་ཆོས་ཀྱི་
རྗེས་མཐུན་ཡིན་པར་ཐལ། ཁྱོད་གཞི་གྲུབ། ཁྱོད་ཁྱོད་རང་ཡིན། ཁྱོད་མ་ཡིན་པ་
ཁྱོད་ཡིན། ཁྱོད་ཀྱི་ལྡོག་པ་རང་ཡིན་ལྡོག་ཆོས་ཀྱི་རྗེས་མཐུན་དང་མི་འགལ་བ་
ཡིན་པའི་ཕྱིར། དང་པོ་གྲུབ་སྟེ། ཡོད་པ་ཡིན་པའི་ཕྱིར། གཉིས་པ་གྲུབ་སྟེ། རང་
ཡིན་ལྡོག་ཆོས་མ་ཡིན་པ་རང་ཡིན་ལྡོག་ཆོས་མ་ཡིན་པའི་ཕྱིར། དེར་ཐལ། རང་
ཡིན་ལྡོག་ཆོས་མ་ཡིན་པ་རང་ཉིད་ལྡོག་ཆོས་ཀྱི་རྗེས་མཐུན་ཡིན་པའི་ཕྱིར། གསུམ་
པ་གྲུབ་སྟེ། རང་ཡིན་ལྡོག་ཆོས་མ་ཡིན་པ་མ་ཡིན་པ་རང་ཡིན་ལྡོག་ཆོས་མ་ཡིན་
པའི་ཕྱིར། དེར་ཐལ། རང་ཡིན་ལྡོག་ཆོས་མ་ཡིན་པ་མ་ཡིན་པ་རང་ཡིན་ལྡོག་ཆོས་
ཀྱི་རྗེས་མཐུན་ཡིན་པའི་ཕྱིར། བཞི་བ་གྲུབ་སྟེ། རང་ཡིན་པའི་ལྡོག་ཆོས་མ་ཡིན་
པའི་ལྡོག་པ་ཡང་ཡིན། རང་ཡིན་པའི་ལྡོག་ཆོས་ཀྱི་རྗེས་མཐུན་ཡང་ཡིན་པའི་གཞི་
མཐུན་པ་ཡོད་པའི་ཕྱིར། དེར་ཐལ། རང་ཡིན་པའི་ལྡོག་ཆོས་མ་ཡིན་པ་དེ་ཡིན་
པའི་ཕྱིར། ཁ་ཅིག རྗེས་མཐུན་བཞི་བོ་གང་རུང་ཡིན་ན། རང་མ་ཡིན་པའི་ལྡོག་
ཆོས་ཀྱི་རྗེས་མཐུན་ཡིན་པས་ཁྱབ་ཟེར་ན། ལྡོག་ཆོས་ཕུང་གསུམ་ཙམ་པོ་བ་ཆོས་
ཅན། རང་མ་ཡིན་པའི་ལྡོག་ཆོས་ཀྱི་རྗེས་མཐུན་ཡིན་པར་ཐལ། རྗེས་མཐུན་བཞི་
149



བོ་གང་རུང་ཡིན་པའི་ཕྱིར། ཁྱབ་པ་ཁས། མ་གྲུབ་ན། ལྡོག་ཆོས་ཕུང་གསུམ་ཙམ་པོ་
བ་ཆོས་ཅན། རྗེས་མཐུན་བཞི་བོ་གང་རུང་ཡིན་པར་ཐལ། ལྡོག་ཆོས་ཕུང་གསུམ་
ཙམ་པོ་བའི་རྗེས་མཐུན་ཡིན་པའི་ཕྱིར། མ་གྲུབ་ན། ལྡོག་ཆོས་ཕུང་གསུམ་ཙམ་པོ་
བ་ཆོས་ཅན། ལྡོག་ཆོས་ཕུང་གསུམ་ཙམ་པོ་བའི་རྗེས་མཐུན་ཡིན་པར་ཐལ། ཁྱོད་
གཞི་གྲུབ། ཁྱོད་ཁྱོད་རང་མ་ཡིན། ཁྱོད་མ་ཡིན་པ་ཁྱོད་ཡིན། ཁྱོད་ཀྱི་ལྡོག་པ་ལྡོག་
ཆོས་ཕུང་གསུམ་ཙམ་པོ་བའི་རྗེས་མཐུན་དང་མི་འགལ་བ་ཡིན་པའི་ཕྱིར། དང་པོ་
དེར་ཐལ། ཁྱོད་ཡོད་པ་ཡིན་པའི་ཕྱིར། གཉིས་པ་དེར་ཐལ། ལྡོག་ཆོས་ཕུང་གསུམ་
ཙམ་པོ་བ་ལྡོག་ཆོས་ཕུང་གསུམ་ཙམ་པོ་བ་མ་ཡིན་པའི་ཕྱིར། གསུམ་པ་དེར་ཐལ།
ལྡོག་ཆོས་ཕུང་གསུམ་ཙམ་པོ་བ་མ་ཡིན་པ་ལྡོག་ཆོས་ཕུང་གསུམ་ཙམ་པོ་བ་ཡིན་་་་
པའི་ཕྱིར། མ་གྲུབ་ན། ལྡོག་ཆོས་ཕུང་གསུམ་ཙམ་པོ་བ་མ་ཡིན་པ་ཆོས་ཅན། ལྡོག་
ཆོས་ཕུང་གསུམ་ཙམ་པོ་བ་ཡིན་པར་ཐལ། ཁྱོད་གཞི་གྲུབ། ཁྱོད་ཁྱོད་རང་མ་ཡིན།
ཁྱོད་མ་ཡིན་པ་ཁྱོད་ཡིན། ཁྱོད་ཀྱི་ལྡོག་པ་ལྡོག་ཆོས་ཕུང་གསུམ་ཙམ་པོ་བ་དང་མི་
འགལ་བ་ཡིན་པའི་ཕྱིར། དང་པོ་གྲུབ་སྟེ། ལྡོག་ཆོས་ཕུང་གསུམ་ཙམ་པོ་བ་མ་ཡིན་
པ་ཡོད་པའི་ཕྱིར། གཉིས་པ་གྲུབ་སྟེ། ལྡོག་ཆོས་ཕུང་གསུམ་ཙམ་པོ་བ་མ་ཡིན་པ་
ལྡོག་ཆོས་ཕུང་གསུམ་ཙམ་པོ་བ་མ་ཡིན་པ་མ་ཡིན་པའི་ཕྱིར། དེར་ཐལ། ལྡོག་ཆོས་
ཕུང་གསུམ་ཙམ་པོ་བ་མ་ཡིན་པ་ལྡོག་ཆོས་ཕུང་གསུམ་ཙམ་པོ་བ་ཡིན་པའི་ཕྱིར། །
གསུམ་པ་གྲུབ་སྟེ། ལྡོག་ཆོས་ཕུང་གསུམ་ཙམ་པོ་བ་མ་ཡིན་པ་མ་ཡིན་པ་ལྡོག་ཆོས་
ཕུང་གསུམ་ཙམ་པོ་བ་མ་ཡིན་པའི་ཕྱིར། དེར་ཐལ། ལྡོག་ཆོས་ཕུང་གསུམ་ཙམ་པོ་
བ་ལྡོག་ཆོས་ཕུང་གསུམ་ཙམ་པོ་བའི་རྗེས་མཐུན་ཡིན་པའི་ཕྱིར། རྟགས་སྔར་སོང་།
བཞི་བ་གྲུབ་སྟེ། ལྡོག་ཆོས་ཕུང་གསུམ་ཙམ་པོ་བ་མ་ཡིན་པའི་ལྡོག་པ་ལྡོག་ཆོས་
150



ཕུང་གསུམ་ཙམ་པོ་བ་དང་མི་འགལ་བ་ཡིན་པའི་ཕྱིར། དེར་ཐལ། ལྡོག་ཆོས་ཕུང་
གསུམ་ཙམ་པོ་བ་མ་ཡིན་པ་དེ་ལྡོག་ཆོས་ཕུང་གསུམ་ཙམ་པོ་བ་མ་ཡིན་པའི་ལྡོག་
པ་ཡིན་པ་གང་ཞིག ཁྱོད་ལྡོག་ཆོས་ཕུང་གསུམ་ཙམ་པོ་བ་ཡིན་པའི་ཕྱིར། རྟགས་
ཁྱབ་རིམ་བཞིན་སོང་། ཁ་ཅིག ཁྱོད་མ་ཡིན་པ་ཁྱོད་མ་ཡིན་ན། ཁྱོད་རྫས་ཆོས་ཀྱི་
རྗེས་མཐུན་ཡིན་པས་ཁྱབ་ཟེར་ན། བུམ་པ་ཆོས་ཅན། ཁྱོད་རྫས་ཆོས་ཀྱི་རྗེས་
མཐུན་ཡིན་པར་ཐལ། ཁྱོད་མ་ཡིན་པ་ཁྱོད་མ་ཡིན་པའི་ཕྱིར། མ་གྲུབ་ན། བུམ་པ་
མ་ཡིན་པ་བུམ་པ་མ་ཡིན་པར་ཐལ། བུམ་པ་ཡིན་པ་རྟག་པ་ཡིན་པའི་ཕྱིར། མ་
གྲུབ་ན། བུམ་པ་ཆོས་ཅན། ཁྱོད་མ་ཡིན་པ་རྟག་པ་ཡིན་པར་ཐལ། ཁྱོད་མ་ཡིན་པ་
ཡོད་པའི་ཕྱིར། རྩ་བར་འདོད་ན། བུམ་པ་ཆོས་ཅན། ཁྱོད་རྗེས་ཆོས་ཀྱི་རྗེས་མཐུན་
མ་ཡིན་པར་ཐལ། ཁྱོད་རྫས་ཆོས་དངོས་གནས་པ་ཡིན་པའི་ཕྱིར། མ་གྲུབ་ན། བུམ་
པ་ཆོས་ཅན། ཁྱོད་རྫས་ཆོས་དངོས་གནས་པ་ཡིན་པར་ཐལ། ཁྱོད་རྗེས་ཆོས་ཡིན་
པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་རྫས་ཆོས་ཡིན་པར་ཐལ། ཁྱོད་གཞི་
གྲུབ། ཁྱོད་ཁྱོད་རང་ཡིན། ཁྱོད་མ་ཡིན་པ་ཁྱོད་མ་ཡིན། ཁྱོད་ཀྱི་ལྡོག་པ་རྗེས་ཆོས་
དང་མི་འགལ་བ་ཡིན་པའི་ཕྱིར། དང་པོ་དེར་ཐལ། དངོས་པོ་ཡིན་པའི་ཕྱིར།།
གཉིས་པ་དེར་ཐལ། བུམ་པ་བུམ་པ་ཡིན་པའི་ཕྱིར། གསུམ་པ་དེར་ཐལ། བུམ་པ་མ་
ཡིན་པ་རྟག་པ་ཡིན་པའི་ཕྱིར། བཞི་བ་དེར་ཐལ། བུམ་པའི་ལྡོག་པ་ལ་བུམ་པ་
འཇོག་དགོས་པ་གང་ཞིག བུམ་པ་རྫས་ཆོས་དང་མི་འགལ་བ་ཡིན་པའི་ཕྱིར། དེར་
ཐལ། བུམ་པ་རྫས་ཆོས་ཡིན་པའི་ཕྱིར། །
2. རང་ལུགས་རྒྱུ་མཚན་དུ་འགོད་པ་ལ། རྫས་ཆོས་ཞེས་པ་ནི། ཁྱོད་གཞི་
གྲུབ། ཁྱོད་ཁྱོད་རང་ཡིན། ཁྱོད་མ་ཡིན་པ་ཁྱོད་མ་ཡིན། ཁྱོད་ཀྱི་ལྡོག་པ་རྗེས་ཆོས་
151



དང་མི་འགལ་བ་ཞིག་ལ་ཟེར། དཔེར་ན། ཤེས་བྱ། དངོས་པོ། བུམ་པ། ཀ་བ་སོགས་
ལྟ་བུའོ། རྫས་ཆོས་ཀྱི་རྗེས་མཐུན་ཞེས་པ་ནི། ཁྱོད་གཞི་གྲུབ། ཁྱོད་ཁྱོད་རང་ཡིན།
ཁྱོད་མ་ཡིན་པ་ཁྱོད་མ་ཡིན། ཁྱོད་ཀྱི་ལྡོག་པ་རྫས་ཆོས་ཀྱི་རྗེས་མཐུན་དང་མི་
འགལ་བ་ཞིག་ལ་ཟེར། དཔེར་ན། ལྡོག་ཆོས་སུ་གྱུར་བའི་དངོས་པོ་ལྟ་བུའོ། རང་
ཡིན་ལྡོག་ཆོས་ཞེས་པ་ནི། ཁྱོད་གཞི་གྲུབ། ཁྱོད་ཁྱོད་རང་ཡིན། ཁྱོད་མ་ཡིན་པ་ཁྱོད
ཡིན། ཁྱོད་ཀྱི་ལྡོག་པ་རང་ཡིན་ལྡོག་ཆོས་དང་མི་འགལ་བ་ཞིག་ལ་ཟེར། དཔེར་ན།
རྟག་པ། འདུས་མ་བྱས། གང་ཟག་གི་བདག་མེད་རྣམས་ལྟ་བུའོ། རང་ཡིན་ལྡོག་
ཆོས་ཀྱི་རྗེས་མཐུན་ཞེས་པ་ནི། ཁྱོད་གཞི་གྲུབ། ཁྱོད་ཁྱོད་རང་ཡིན། ཁྱོད་མ་ཡིན་པ་
ཁྱོད་ཡིན། ཁྱོད་ཀྱི་ལྡོག་པ་རང་ཡིན་ལྡོག་ཆོས་ཀྱི་རྗེས་མཐུན་དང་མི་འགལ་བ་
ཞིག་ལ་ཟེར། དཔེར་ན། རང་ཡིན་ལྡོག་ཆོས་མ་ཡིན་པ་ལྟ་བུའོ། རང་མ་ཡིན་པའི་
ལྡོག་ཆོས་ཅེས་པ་ནི། ཁྱོད་གཞི་གྲུབ། ཁྱོད་ཁྱོད་རང་མ་ཡིན། ཁྱོད་མ་ཡིན་པ་ཁྱོད་
མ་ཡིན། ཁྱོད་ཀྱི་ལྡོག་པ་རང་མ་ཡིན་པའི་ལྡོག་ཆོས་དང་མི་འགལ་བ་ཞིག་ལ་ཟེར།
དཔེར་ན། ཀ་བུམ་གཉིས། རྟག་དངོས་གཉིས། ཡིན་པ་མི་སྲིད་པའི་ཤེས་བྱ། བུམ་
པའི་ལྡོག་པ། ཀ་བའི་ལྡོག་པ་སོགས་ལྟ་བུའོ། རང་མ་ཡིན་པའི་ལྡོག་ཆོས་ཀྱི་རྗེས་
མཐུན་ཞེས་པ་ནི། ཁྱོད་གཞི་གྲུབ། ཁྱོད་ཁྱོད་རང་མ་ཡིན། ཁྱོད་མ་ཡིན་པ་ཁྱོད་མ་
ཡིན། ཁྱོད་ཀྱི་ལྡོག་པ་རང་མ་ཡིན་པའི་ལྡོག་ཆོས་ཀྱི་རྗེས་མཐུན་དང་མི་འགལ་བ་
ཞིག་ལ་ཟེར། དཔེར་ན། རང་མ་ཡིན་པའི་ལྡོག་ཆོས་ལྟ་བུའོ། ལྡོག་ཆོས་ཕུང་གསུམ་
ཙམ་པོ་བ་ཞེས་པ་ནི། ཁྱོད་གཞི་གྲུབ། ཁྱོད་ཁྱོད་རང་མ་ཡིན། ཁྱོད་མ་ཡིན་པ་ཁྱོད་
ཡིན། ཁྱོད་ཀྱི་ལྡོག་པ་ལྡོག་ཆོས་ཕུང་གསུམ་ཙམ་པོ་བ་དང་མི་འགལ་བ་ཞིག་ལ་
ཟེར། དཔེར་ན། དངོས་པོའི་སྤྱི། བུམ་པའི་སྤྱི། ཀ་བའི་སྤྱི་རྣམས་ལྟ་བུའོ། ལྡོག་ཆོས་
152



ཕུང་གསུམ་ཙམ་པོ་བའི་རྗེས་མཐུན་ཞེས་པ་ནི། ཁྱོད་གཞི་གྲུབ། ཁྱོད་ཁྱོད་རང་མ་
ཡིན། ཁྱོད་མ་ཡིན་པ་ཁྱོད་ཡིན། ཁྱོད་ཀྱི་ལྡོག་པ་ལྡོག་ཆོས་ཕུང་གསུམ་ཙམ་པོ་བའི་
རྗེས་མཐུན་དང་མི་འགལ་བ་ཞིག་ལ་ཟེར། ལྡོག་ཆོས་ཕུང་གསུམ་ཙམ་པོ་བ་ལྟ་
བུའོ། རང་རང་གི་ཐད་ཀྱི་ཤེས་བྱེད་ཙམ་གོང་གི་གཞན་ལུགས་འགོག་པའི་སྐབས་
དང་སྦྱར་ནས་ཤེས་པར་བྱའོ།། །
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ། གཞི་གྲུབ་ན།
རྫས་ལྡོག་གང་རུང་ཡིན་པས་ཁྱབ་སྟེ། རྫས་ལྡོག་གང་ཡང་མ་ཡིན་པའི་ཡོད་པ་
ཞིག་འཇོག་རྒྱུ་མི་རྙེད་པའི་ཕྱིར། ཡོད་པ་ཡིན་ན། བརྟན་པ་མི་འགྱུར་བའི་རྫས་
ཡོད་དང་། དོན་བྱེད་ནུས་པའི་རྫས་ཡོད་གང་རུང་ཡིན་པས་ཁྱབ་སྟེ། ཡོད་པ་ཡིན་
ན། རྟག་པ་དང་དངོས་པོ་གང་རུང་ཡིན་པས་ཁྱབ་པའི་ཕྱིར། ཤེས་བྱ་ཡིན་ན།
རིགས་པས་གྲུབ་པའི་རྫས་ཡོད་ཡིན་པས་ཁྱབ་སྟེ། དེ་གཉིས་དོན་གཅིག་མིང་གི་
རྣམ་གྲངས་ཡིན་པའི་ཕྱིར། རྫས་ཆོས་ཡིན་ན། དངོས་པོ་ཡིན་པས་ཁྱབ་སྟེ། རྫས་
ཆོས་དང་དངོས་པོ་དོན་གཅིག་ཡིན་པའི་ཕྱིར། ལྡོག་ཆོས་ཡིན་ན། རྟག་པ་ཡིན་
པས་ཁྱབ་སྟེ། ལྡོག་ཆོས་དང་རྟག་པ་དོན་གཅིག་ཡིན་པའི་ཕྱིར། གཞི་གྲུབ་ན། ཁྱོད་
ཁྱོད་ཀྱི་སྟེང་གི་གཞན་དབང་ཡིན་པས་ཁྱབ་སྟེ། ནམ་མཁའ་ནམ་མཁའི་སྟེང་གི་
གཞན་དབང་དང་། བུམ་པ་བུམ་པའི་སྟེང་གི་གཞན་དབང་ཡིན་པ་བཞིན་དུ་ཀུན་
ལ་མཚུངས་པའི་ཕྱིར། གཞི་གྲུབ་ན། ཁྱོད་ཡོད་པ་ལྡོག་ཆོས་ཡིན་པས་ཁྱབ་སྟེ། གཞི་
གྲུབ་ན། ཁྱོད་ཡོད་པ་རྟག་པ་ཡིན་དགོས་པའི་ཕྱིར། མེད་པ་ཡིན་ན། མཚན་ཉིད་
ཡོངས་སུ་ཆད་པའི་ཀུན་བཏགས་ཡིན་པས་ཁྱབ་སྟེ། མེད་པ་ཡིན་ན། མེད་རྒྱུའི་
ཀུན་བཏགས་ཡིན་དགོས་པའི་ཕྱིར་རོ།
་ ་་་ བདེ་བ་
153



4. རང་དང་གཞན་གྱི་རྩོད་པ་སྤོང་བ་ལ། ཁ་ཅིག ཤེས་བྱ་ཆོས་ཅན། རྫས་
ཆོས་མ་ཡིན་པར་ཐལ། ལྡོག་ཆོས་ཡིན་པའི་ཕྱིར། མ་གྲུབ་ན། ཤེས་བྱ་ཆོས་ཅན།
ལྡོག་ཆོས་ཡིན་པར་ཐལ། རང་གི་དགག་བྱ་བཅད་པའམ་ལྡོག་ནས་རྟོག་པའི་སྣང་
ངོ་ཙམ་དུ་གྲུབ་པའི་རྟོག་པས་བཏགས་ཙམ་དུ་གྲུབ་པ་ཡིན་པའི་ཕྱིར་ཟེར་ན་མ་་་་
ཁྱབ་སྟེ། རང་ལུགས་ལྡོག་ཆོས་ཀྱི་ངོ་བོ་ཡིན་པས་ཕྱུ་བའི་ལུགས་ཀྱི་རྫས་ཆོས་མ་
ཡིན་མི་དགོས་པའི་ཕྱིར། དེར་ཐལ། རང་ལུགས་ཀྱི་རྫས་ཚོས་དང་དངོས་པོ་དོན་
གཅིག་ཡིན་ལ། ཕྱུ་བའི་ལུགས་ལ་དེ་དང་མི་མཚུངས་པའི་ཕྱིར། དེར་ཐལ། ཕྱ་བའི་
ལུགས་ལ་ཤེས་བྱ་ཡང་རྫས་ཆོས་ཡིན་པའི་ཕྱིར། །
(གཉིས་པ།) རང་ལུགས་ཀྱི་རྫས་ལྡོག་གི་རྣམ་
གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཁ་ཅིག རྫས་ཡོད་བཞི་བོ་གང་རུང་
ཡིན་ན། རྫས་ཆོས་ཡིན་པས་ཁྱབ་ཟེར་ན། རྟག་པ་ཆོས་ཅན། རྫས་ཆོས་ཡིན་པར་
ཐལ། རྫས་ཡོད་བཞི་བོ་གང་རུང་ཡིན་པའི་ཕྱིར། མ་གྲུབ་ན། རྟག་པ་ཆོས་ཅན།།
རྫས་ཡོད་བཞི་བོ་གང་རུང་ཡིན་པར་ཐལ། རིག་པས་གྲུབ་པའི་རྫས་ཡོད་ཡིན་པའི་
ཕྱིར། མ་གྲུབ་ན། རྟག་པ་ཆོས་ཅན། རིག་པས་གྲུབ་པའི་རྫས་ཡོད་ཡིན་པར་ཐལ།
གཞི་གྲུབ་པའི་ཕྱིར། ཁྱབ་སྟེ། རིག་པས་གྲུབ་པའི་རྫས་ཡོད་དང་རྫས་ཡོད་དོན་
གཅིག་ཡིན་པའི་ཕྱིར། (རིག་པས་གྲུབ་པའི་རྫས་ཡོད་དུ་གྲུབ་ཚུལ་ནི། རིག་པའམ་
བློའི་གཞལ་བྱར་གྲུབ་པ་སྟེ། དོན་དམ་པ་བློའི་ངོ་བོར་ཡོད་པའམ་གྲུབ་པས་ན་
རིག་པས་གྲུབ་པའི་རྫས་ཡོད་ཅེས་པ་ཡིན་ནོ།) རྩ་བར་འདོད་ན། རྟག་པ་ཆོས་
154



ཅན། རྫས་ཆོས་མ་ཡིན་པར་ཐལ། རྫས་ཡོད་པ་མ་ཡིན་པའི་ཕྱིར། མ་གྲུབ་ན། རྟག་
པ་ཆོས་ཅན། རྫས་ཡོད་མ་ཡིན་པར་ཐལ། བཏགས་ཡོད་ཡིན་པའི་ཕྱིར། མ་གྲུབ་ན། །
རྟག་པ་ཆོས་ཅན། བཏགས་ཡོད་ཡིན་པར་ཐལ། རྟག་པ་ཡིན་པའི་ཕྱིར། ཁྱབ་སྟེ།
བཏགས་ཡོད་དང་རྟག་པ་དོན་གཅིག་ཡིན་པའི་ཕྱིར།(རྟག་པ་ལྟ་བུ་བཏགས་ཡོད་
ཡིན་པའི་རྒྱུ་མཚན་ནི། རྟག་པ་རྣམས་རྟོག་པས་བཏགས་ཙམ་དུ་གྲུབ་པའི་ཆོས་
ཡིན་པའི་རྒྱུ་མཚན་གྱིས་ཡིན་ལ། རྟོག་པས་བཏགས་ཙམ་དུ་གྲུབ་ལུགས་ཀྱང་
མངོན་སུམ་ལ་རང་ཡུལ་གྱི་རྣམ་པ་དངོས་སུ་སྣང་བ་མེད་པར་རྟོག་ངོར་ཤར་ཙམ་
གྱིས་འཇོག་དགོས་ཤིང༌། དཔེར་ན། བུམ་པའི་ལྡོག་པ་ལྟ་བུ་རང་འཛིན་པའི་རྟོག་
པ་ལ་སྣང་བའི་དབང་གིས་ཕར་བཞག་པ་ཡིན་ལ། རང་གི་སྡོད་ལུགས་ཀྱི་ངོས་
ནས་ཚུར་རྣམ་པ་གཏད་ཙམ་དུ་མ་གྲུབ་པས་བློ་མ་འཁྲུལ་བ་རྟོག་མེད་མངོན་སུམ་
ལ་སྣང་རྒྱུ་མེད་པ་བཞིན་ནོ། རྟོག་པས་བཏགས་ཙམ་ཞེས་པའི་ཙམ་སྒྲ་དོན་དམ་
པར་གྲུབ་པ་བཅད་པ་ཡིན་ནོ།) ཁ་ཅིག རིག་པས་གྲུབ་པའི་རྫས་ཡོད་ཡིན་ན།
བརྟན་པ་མི་འགྱུར་བའི་རྫས་ཡོད་མ་ཡིན་པས་ཁྱབ་ཟེར་ན། རྟག་པ་ཆོས་ཅན།
བརྟན་པ་མི་འགྱུར་བའི་རྫས་ཡོད་མ་ཡིན་པར་ཐལ། རིག་པས་གྲུབ་པའི་རྫས་ཡོད་
ཡིན་པའི་ཕྱིར། མ་གྲུབ་ན། གོང་དུ་བསྒྲུབས་ཟིན། འདོད་ན། རྟག་པ་ཆོས་ཅན། །
བརྟན་པ་མི་འགྱུར་བའི་རྫས་ཡོད་ཡིན་པར་ཐལ། རྟག་པ་ཡིན་པའི་ཕྱིར། ཁྱབ་སྟེ།
རྟག་པ་དང་བརྟན་པ་མི་འགྱུར་བའི་རྫས་ཡོད་གཉིས་དོན་གཅིག་ཡིན་པའི་ཕྱིར། །
(བརྟན་པ་མི་འགྱུར་བའི་རྫས་ཡོད་ཅེས་པ་ནི། དུས་རྟག་ཏུ་བརྟན་པ་འཕོ་འགྱུར་
མེད་པའི་རང་བཞིན་བློ་ཚད་མ་རྫས་ཀྱི་ངོ་བོར་ཡོད་པར་བདེན་པ་ཡིན་པས་ན་
དེ་ལྟར་བརྗོད་པ་ཡིན་ནོ།) ཁ་ཅིག རྫས་ཡོད་ཡིན་ན། རང་སྐྱ་འཛིན་ཐུབ་པའི་
155



རྫས་ཡོད་ཡིན་པས་ཁྱབ་ཟེར་ན། གང་ཟག་ཆོས་ཅན། རང་སྐྱ་འཛིན་ཐུབ་པའི་
རྫས་ཡོད་ཡིན་པར་ཐལ། རྫས་ཡོད་ཡིན་པའི་ཕྱིར། མ་གྲུབ་ན། གང་ཟག་ཆོས་ཅན།
རྫས་ཡོད་ཡིན་པར་ཐལ། དངོས་པོ་ཡིན་པའི་ཕྱིར། ཁྱབ་སྟེ། དངོས་པོ་དང་། རྫས་
ཡོད། དོན་བྱེད་ནུས་པའི་རྫས་ཡོད་རྣམས་དོན་གཅིག་ཡིན་པའི་ཕྱིར། (སྤྱིར་རྫས་
ཡོད་ཅེས་པ་ནི། དངོས་པོ་རང་མཚན་པ་སྟེ། ཡུལ་རང་ངོས་ནས་རྫས་སུ་ཡོད་པའི་
རྒྱུ་མཚན་གྱིས་འཇོག་དགོས་ལ། རིག་པས་གྲུབ་པའི་རྫས་ཡོད་དང་། བརྟན་པ་མི་
འགྱུར་བའི་རྫས་ཡོད་སོགས་ཀྱི་ཚིག་ཟུར་གྱི་རྫས་ཡོད་དང་དོན་མི་གཅིག་གོ) རྩ་
བར་འདོད་ན། གང་ཟག་དེ་རང་སྐུ་འཛིན་ཐུབ་པའི་རྫས་ཡོད་མ་ཡིན་པར་ཐལ།
གང་ཟག་དེ་རང་ཉིད་ངེས་པ་ལ། རང་གི་ངོ་བོར་མ་གྱུར་བའི་ཆོས་གཞན་ཚད་
མས་ངེས་པ་ལ་ལྟོས་མི་དགོས་པ་མ་ཡིན་པའི་ཕྱིར། དེར་ཐལ། གང་ཟག་དེ་ཉིད་
ཚད་མས་ངེས་པ་ལ་རང་གི་གདགས་གཞིའི་ཕུང་པོ་ཚད་མས་ངེས་པ་ལ་ལྟོས་་་་་་
དགོས་པའི་ཕྱིར། དེར་ཐལ། གང་ཟག་ཚད་མས་ངེས་པ་ལ་གང་ཟག་གི་བདག་
གཞི་ཚད་མས་ངེས་པ་ལ་ལྟོས་དགོས་པའི་ཕྱིར། དེར་ཐལ། གང་ཟག་གི་བདག་
གཞི་ཕུང་པོ་ཚད་མས་མ་ངེས་པར་གང་ཟག་ཚད་མས་ངེས་པ་མི་སྲིད་པའི་ཕྱིར། །
(སྤྱིར་རང་སྐྱ་འཛིན་ཐུབ་པ་ཞེས་པ་ནི། རང་ཉིད་ཚད་མས་ངེས་པ་ལ། རང་ཉིད་
ཀྱི་ངོ་བོར་མ་གྱུར་བའི་ཆོས་གཞན་ཚད་ཆས་ངེས་པ་ལ་ལྟོས་མི་དགོས་པའི་ཆོས་་་
ཤིག་ལ་ཟེར་བ་ཡིན་ནོ།) ཁ་ཅིག རྫས་ཡོད་ཡིན་ན། རང་སྐྱ་འཛིན་ཐུབ་པའི་རྫས་
ཡོད་མ་ཡིན་པས་ཁྱབ་ཟེར་ན། ཡིད་ཀྱི་རྣམ་པར་ཤེས་པ་ཆོས་ཅན། རང་སྐྱ་འཛིན་
ཐུབ་པའི་རྫས་ཡོད་མ་ཡིན་པར་ཐལ། རྫས་ཡོད་ཡིན་པའི་ཕྱིར། མ་གྲུབ་ན། ཡིད་ཀྱི་
རྣམ་པར་ཤེས་པ་ཆོས་ཅན། རྫས་ཡོད་ཡིན་པར་ཐལ། དོན་དམ་པར་དོན་བྱེད་
156



ནུས་པའི་ཆོས་ཡིན་པའི་ཕྱིར། མ་གྲུབ་ན། ཡིད་ཀྱི་རྣམ་པར་ཤེས་པ་ཆོས་ཅན། དོན་
དམ་པར་དོན་བྱེད་ནུས་པའི་ཆོས་ཡིན་པར་ཐལ། དངོས་པོ་ཡིན་པའི་ཕྱིར། རྩ་
བར་འདོད་ན། ཡིད་ཀྱི་རྣམ་པར་ཤེས་པ་ཆོས་ཅན། རང་སྐྱོ་འཛིན་ཐུབ་པའི་རྫས་
ཡོད་ཡིན་པར་ཐལ། ཤེས་པ་ཡིན་པའི་ཕྱིར། ཁྱབ་སྟེ། ཤེས་པ་དང་གཟུགས་སྒྲ་དྲི་རོ་
རེག་བྱ་ལྔ་བོ་གང་རུང་ཡིན་ན། རང་སྐྱ་འཛིན་ཐུབ་པའི་རྫས་ཡོད་ཡིན་པས་ཁྱབ་
པའི་ཕྱིར། (རང་སྐྱ་འཛིན་ཐུབ་མི་ཐུབ་ཀྱི་ཁྱད་པར་ནི། དཔེར་ན། ཤེས་པ་ལྟ་བུ་ལ་
མཚོན་ན། རང་ཉིད་ངེས་བྱེད་ཀྱི་ཚད་མས་རང་ཡུལ་ལ་རང་སྟོབས་ཀྱིས་ངེས་པ་
འདྲེན་ནུས་པ་སྟེ། ཆོས་གཞན་གྱི་བྱེད་པ་ལ་བརྟེན་ནས་ངེས་མི་དགོས་ལ། སྒྲ་མི་
རྟག་པ་ལྟ་བུ་ལ་མཚོན་ན། རང་ཉིད་ངེས་བྱེད་ཀྱི་ཚད་མས་རང་ཡུལ་ལ་རང་
སྟོབས་ཀྱིས་ངེས་པ་འདྲེན་མི་ནུས་པ་སྟེ། ཆོས་གཞན་མཐུན་དཔེའམ་རྒྱུ་མཚན་གྱི་
བྱེད་པ་ལ་བརྟེན་ནས་ངེས་དགོས་པ་ལྟ་བུས་མཚོན་ནོ།） ཁ་ཅིག བཏགས་ཡོད་
གསུམ་པོ་གང་རུང་ཡིན་ན། བཏགས་ཡོད་ཡིན་པས་ཁྱབ་ཟེར་ན། མེད་པ་ཆོས་
ཅན། བཏགས་ཡོད་ཡིན་པར་ཐལ། བཏགས་ཡོད་གསུམ་པོ་གང་རུང་ཡིན་པའི་
ཕྱིར། མ་གྲུབ་ན། མེད་པ་ཆོས་ཅན། བཏགས་ཡོད་གསུམ་པོ་གང་རུང་ཡིན་པར་
ཐལ། ཀུན་བཏགས་ཡིན་པའི་ཕྱིར། (སྤྱིར་ཀུན་བཏགས་ཞེས་པ་ནི། ཆོས་ཉིད་མ་
ཡིན་པའི་རྟོག་པས་ཕར་བཏགས་ཙམ་ཞིག་ལ་ངོས་འཛིན་དགོས། དེ་ལ་ཡང་།
མཚན་ཉིད་ཡོངས་སུ་ཆད་པའི་ཀུན་བཏགས་དང་རྣམ་གྲངས་པའི་ཀུན་བཏགས་
གཉིས། གོང་གི་མེད་པ་ལྟ་བུ་དང་པོ་དང་བུམ་པའི་ལྡོག་པ་དང་ནམ་མཁའ་ལྟ་བུ་
གཉིས་པ་ཡིན་ནོ།) རྩ་བར་འདོད་ན། མེད་པ་ཆོས་ཅན། རྟག་པ་ཡིན་པར་ཐལ།
བཏགས་ཡོད་ཡིན་པའི་ཕྱིར། ཁྱབ་སྟེ། རྟག་པ་དང་བཏགས་ཡོད་དོན་གཅིག་ཡིན་
157



པའི་ཕྱིར། འདོད་མི་ནུས་ཏེ། མེད་ངེས་ཡིན་པའི་ཕྱིར། དེ ་
2. རང་ལུགས་རྒྱུ་མཚན་དུ་འགོད་པ་ལ། རྫས་ཆོས་ཞེས་པ་ནི། དོན་དམ་
པར་དོན་བྱེད་ནུས་པའི་ཆོས་ཤིག་ལ་ཟེར། རྫས་ཆོས་རྫས་ཡོད་དངོས་པོ་རྣམས་
དོན་གཅིག དཔེར་ན། གཟུགས་ལྟ་བུ་བློ་དོན་དམ་པ་མངོན་སུམ་ཚད་མའི་སྣང་
ཡུལ་དུ་གྲུབ་ཅིང་རང་གི་འབྲས་བུ་སྐྱེད་པའི་དོན་བྱེད་ནུས་པའི་རྒྱུ་མཚན་གྱིས་་་་
ཡིན་ལ། རྫས་ཆོས་ཞེས་བརྗོད་པ་ཡང་། རྫས་ཡང་ཡིན། ཆོས་ཡང་ཡིན་པའི་གཞི་
མཐུན་པ་ཡིན་པས་ན་དེ་ལྟར་བརྗོད་པ་ཡིན་ནོ། རྫས་ཡོད་ཅེས་པ་ནི། རྟོག་པས་
བཏགས་ཙམ་མ་ཡིན་པར་རང་གི་ངོ་བོ་རྫས་སུ་གྲུབ་པ་ཞིག་ལ་ཟེར། དཔེར་ན།
དངོས་པོ་ལྟ་བུ་རྟོག་པས་དངོས་པོ་ཞེས་བཏགས་པ་མ་ཡིན་པར་དོན་དངོས་རང་
གི་ངོ་བོ་མི་རྟག་པ་སྟེ། སྐད་ཅིག་སྐད་ཅིག་ལ་འཇིག་པའི་ངང་ཚུལ་ཅན་དུ་གྲུབ་
པའི་དངོས་པོ་ཡིན་པའི་ཕྱིར་རོ། དེ་ལ་ཡང་སྒྲའི་བརྗོད་རིགས་ཀྱི་སྒོ་ནས་དབྱེ་ན།
བཞི་ཡོད་དེ། རིག་པས་གྲུབ་པའི་རྫས་ཡོད། བརྟན་པ་མི་འགྱུར་བའི་རྫས་ཡོད།
དོན་བྱེད་ནུས་པའི་རྫས་ཡོད། རང་སྐྱ་འཛིན་ཐུབ་པའི་རྫས་ཡོད་དང་བཞི་ཡོད།
དང་པོ་དང་ཡོད་པ་དོན་གཅིག གཉིས་པ་དང་རྟག་པ་དོན་གཅིག གསུམ་པ་དང་
དངོས་པོ་དོན་གཅིག བཞི་བ་ནི། ཤེས་པ་ཐམས་ཅད་དང་གཟུགས་ཀྱི་སྐྱེ་མཆེད་ལ་
སོགས་པའི་ཕྱིའི་སྐྱེ་མཆེད་ལྔ་བོ་དེ་དེ་ཡིན་པའི་ཕྱིར། ལྡོག་ཆོས་ཞེས་པ་ནི། རང་གི་
དགག་བྱ་བཅད་པའམ་ལྡོག་ནས་རྟོག་པའི་སྣང་ངོ་ཙམ་དུ་གྲུབ་པའི་རྟོག་པས་་་་་
བཏགས་ཙམ་གྱི་ཆོས་ཤིག་ལ་ཟེར། དཔེར་ན། ནམ་མཁའ་ལྟ་བུ་སྟེ། རང་གི་དགག་
བྱ་ཐོགས་རེག་བཅད་ཅིང་ལྡོག་ནས་རང་འཛིན་རྟོག་པའི་སྣང་ངོར་ནམ་མཁའ་་་
ཞེས་རྟོག་པས་བཏགས་ཙམ་དུ་གྲུབ་པ་བཞིན་ནོ། དེ་དང་རྟག་པ། བཏགས་ཡོད་
158



རྣམས་དོན་གཅིག་ཡིན་ལ། དེ་ཡང་བཏགས་ཡོད་ཅེས་པ་ནི། དོན་དམ་པར་དོན་
བྱེད་མི་ནུས་པའི་ཆོས་ཤིག་ལ་ཟེར། དཔེར་ན། བུམ་པའི་ལྡོག་པ་ལྟ་བུ་སྟེ། བློ་དོན་
དམ་པ་མངོན་སུམ་ཚད་མའི་སྣང་ངོར་མ་གྲུབ་ཅིང་རང་གི་འབྲས་བུ་སྐྱེད་པའི་་་་
དོན་བྱེད་མི་ནུས་པ་ཡིན་པའི་རྒྱུ་མཚན་གྱིས་ཡིན་ནོ། དེ་ལ་སྒྲའི་བརྗོད་རིགས་ཀྱི་
སྒོ་ནས་དབྱེ་ན། གསུམ་ཡོད་དེ། ཀུན་བཏགས། ལྡན་མིན་འདུ་བྱེད། ཡོངས་གྲུབ་
དང་གསུམ་ཡོད་པའི་ཕྱིར། དང་པོ། ཀུན་བཏགས་ཞེས་པ་ནི། ཆོས་ཉིད་མ་ཡིན་
པའི་རྟོག་པས་བཏགས་ཙམ་ཞིག་ལ་ཟེར། དབྱེ་ན། མཚན་ཉིད་ཡོངས་སུ་ཆད་པའི་
ཀུན་བཏགས་དང་། རྣམ་གྲངས་པའི་ཀུན་བཏགས་གཉིས་ལས། དང་པོ་དང་མེད་
རྒྱུའི་ཀུན་བཏགས་དོན་གཅིག་ལ། གཉིས་པ་དང་ཡོད་རྒྱུའི་ཀུན་བཏགས་དོན་
གཅིག སྒྲ་རྟག་པ་ལྟ་བུ་དང་པོ་དང༌། ནམ་མཁའ་ལྟ་བུ་གཉིས་པ་ཡིན་ནོ། ལྡན་
མིན་འདུ་བྱེད་ཅེས་པ་ནི། གཙོ་བོ་སེམས་དང་མཚུངས་པར་ལྡན་པ་མ་ཡིན་པའི་
འདུ་བྱེད་ཀྱི་ཕུང་པོ་སྟེ། གཟུགས་ཤེས་གང་རུང་མ་ཡིན་པའི་འདུ་བྱས་ཞིག་ལ་
ཟེར། དཔེར་ན། སྒྲ་མི་རྟག་པ་ལྟ་བུའོ། ཡོངས་གྲུབ་ཅེས་པ་ནི། རང་གི་དགག་བྱའི་
རྣམ་པ་བཅད་ཙམ་གྱི་གནས་ལུགས་མཐར་ཐུག་ཅིག་ལ་ཟེར། དཔེར་ན། བུམ་པ་
གང་ཟག་གི་བདག་གིས་སྟོང་བ་ལྟ་བུ་སྟེ། དེ་ཡང་དགག་བྱ་བུམ་པ་གང་ཟག་གི་
བདག་ཏུ་གྲུབ་པའི་རྣམ་པ་བཀག་ཙམ་མམ་བཅད་ཙམ་གྱི་རང་བཞིན་གནས་་་་་
ལུགས་མཐར་ཐུག་ཏུ་གྲུབ་པས་ཡོངས་གྲུབ་ཅེས་པ་ཡིན་ནོ། དེས་མཚོན་གཟུགས་
གང་ཟག་གི་བདག་ཏུ་མ་གྲུབ་པའམ་རང་སྐྱ་ཐུབ་པའི་རྫས་ཡོད་ཀྱིས་སྟོང་བ་་་་་
དང་། སྒྲ་གང་ཟག་གི་བདག་ཏུ་མ་གྲུབ་པའམ་རང་སྐྱ་ཐུབ་པའི་རྫས་ཡོད་ཀྱིས་
སྟོང་བ་ལྟ་བུ་སོགས་ཆོས་ཐམས་ཅད་ལ་སྦྱར་ཆོག ཡོངས་གྲུབ་དང་ཆོས་ཉིད། སྟོང་
159



ཉིད་སོགས་དོན་གཅིག་ཡིན་ནོ། །
3. ཁྱབ་ཆེའི་ཁས་ལེན་རྣམས་སྤྱི་འགྲོས་ལྟར་འགོད་པ། གཞི་གྲུབ་ན། ཁྱོད་
ཁྱོད་དང་གཅིག་ཡིན་པས་ཁྱབ་ཀྱང་། ཁྱོད་ཁྱོད་རང་ཡིན་པས་མ་ཁྱབ་སྟེ། ཀ་བུམ་
གཉིས་ཀ་བུམ་གཉིས་དང་གཅིག་ཡིན་ལ། ཀ་བུམ་གཉིས་ཀ་བུམ་གཉིས་མ་ཡིན་
པའི་ཕྱིར། ཡིན་པ་མི་སྲིད་པའི་ཤེས་བྱ་ཡིན་ན། ཁྱོད་ཁྱོད་རང་མ་ཡིན་པས་ཁྱབ་སྟེ།
རྟག་དངོས་གཉིས་རྟག་དངོས་གཉིས་མ་ཡིན་པའི་ཕྱིར་རོ། ཡིན་པ་མི་སྲིད་པའི་
ཤེས་བྱ་ཡིན་ན། ཁྱོད་ཁྱོད་རང་མ་ཡིན་པས་ཁྱབ་སྟེ། རྟག་དངོས་གཉིས་རྟག་
དངོས་གཉིས་མ་ཡིན་པའི་ཕྱིར། སྐབས་འདིའི་རྫས་ཆོས་ཡིན་ན། དངོས་པོ་ཡིན་
པས་མ་ཁྱབ་སྟེ། ཤེས་བྱ་ལྟ་བུ་རྫས་ཆོས་ཡིན་ལ། དངོས་པོ་མ་ཡིན་པའི་ཕྱིར། ལྡོག་
ཆོས་ཡིན་ན་རྟག་པ་ཡིན་པས་མ་ཁྱབ་སྟེ། ཀ་བུམ་གཉིས་ལྡོག་ཆོས་ཡིན་ཡང་། རྟག་
པ་མ་ཡིན་པའི་ཕྱིར། དེར་ཐལ། ཀ་བུམ་གཉིས་རང་མ་ཡིན་པའི་ལྡོག་ཆོས་སུ་གྱུར་
བའི་དངོས་པོ་ཡིན་པའི་ཕྱིར། ཕྱྭ་བའི་ལུགས་ཀྱི་རྫས་ཆོས་ཡིན་ན། རང་ལུགས་ཀྱི་
རྫས་ཆོས་ཡིན་པས་མ་ཁྱབ་སྟེ། ཤེས་བྱ་དེ་དེ་ཡིན་པའི་ཕྱིར། ཕྱྭ་བའི་ལུགས་ཀྱི་ལྡོག་
ཆོས་ཡིན་ན། རང་ལུགས་ཀྱི་ལྡོག་ཆོས་ཡིན་པས་མ་ཁྱབ་སྟེ། ཀ་བུམ་གཉིས་དེ་དེ་
ཡིན་པའི་ཕྱིར། གཞི་གྲུབ་ན། རྩྭ་བའི་ལུགས་ཀྱི་རྫས་ལྡོག་གང་རུང་ཡིན་པས་ཁྱབ་
སྟེ། ཕྱྭ་བའི་ལུགས་ཀྱི་རྫས་ལྡོག་གང་ཡང་མ་ཡིན་པའི་ཡོད་པ་ཞིག་མེད་པའི་ཕྱིར།
4. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། རྟག་པ་ཆོས་ཅན། རྫས་
ཡོད་ཡིན་པར་ཐལ། བརྟན་པ་མི་འགྱུར་བའི་རྫས་ཡོད་ཡིན་པའི་ཕྱིར་ཟེར་ན། མ་
ཁྱབ། མ་གྲུབ་ན། རྟག་པ་ཆོས་ཅན། བརྟན་པ་མི་འགྱུར་བའི་རྫས་ཡོད་ཡིན་པར་
ཐལ། དུས་རྟག་ཏུ་བརྟན་པ་འཕོ་འགྱུར་མེད་པའི་རང་བཞིན་བློ་མངོན་སུམ་པ་
160



རྫས་ཀྱི་ངོ་བོར་ཡོད་པར་བདེན་པ་ཡིན་པའི་ཕྱིར། མ་གྲུབ་ན། དེར་ཐལ། རྟག་པ་
སྟེ་སྐད་ཅིག་མ་མ་ཡིན་པའི་ཆོས་ཡིན་པའི་ཕྱིར། རྩ་བར་འདོད་ན། རྟག་པ་ཆོས་
ཅན། རྫས་ཡོད་མ་ཡིན་པར་ཐལ། དོན་དམ་པར་དོན་བྱེད་ནུས་པའི་ཆོས་མ་ཡིན་
པའི་ཕྱིར། མ་གྲུབ་ན། རྟག་པ་ཆོས་ཅན། དེར་ཐལ། དོན་བྱེད་ནུས་པ་མ་ཡིན་པའི་
ཕྱིར། མ་གྲུབ་ན། རྟག་པ་ཆོས་ཅན། དེར་ཐལ། དངོས་པོ་མ་ཡིན་པའི་ཕྱིར། ཁ་ཅིག
འདུས་མ་བྱས་ཆོས་ཅན། རིག་པས་གྲུབ་པའི་རྫས་ཡོད་མ་ཡིན་པར་ཐལ། རིག་
པས་གྲུབ་པའི་བཏགས་ཡོད་ཡིན་པའི་ཕྱིར། མ་གྲུབ་ན། འདུས་མ་བྱས་ཆོས་ཅན།
རིག་པས་གྲུབ་པའི་བཏགས་ཡོད་ཡིན་པར་ཐལ། ཚད་མས་གྲུབ་པའི་བཏགས་
ཡོད་ཡིན་པའི་ཕྱིར་ཟེར་ན། མ་ཁྱབ། མ་གྲུབ་ན། འདུས་མ་བྱས་ཆོས་ཅན། ཚད་
མས་གྲུབ་པའི་བཏགས་ཡོད་ཡིན་པར་ཐལ། བཏགས་ཡོད་ཡིན་པའི་ཕྱིར། མ་གྲུབ་
ན། འདུས་མ་བྱས་ཆོས་ཅན། བཏགས་ཡོད་ཡིན་པར་ཐལ། རྟག་པ་ཡིན་པའི་ཕྱིར།
རྩ་བར་འདོད་ན། འདུས་མ་བྱས་ཆོས་ཅན། རིག་པས་གྲུབ་པའི་རྫས་ཡོད་ཡིན་
པར་ཐལ། གཞི་གྲུབ་པའི་ཕྱིར། ཁ་ཅིག ཤེས་བྱ་ཆོས་ཅན། བརྟན་པ་མི་འགྱུར་བའི་
རྫས་ཡོད་མ་ཡིན་པར་ཐལ། བརྟན་པ་མི་འགྱུར་བའི་བཏགས་ཡོད་ཡིན་པའི་ཕྱིར།
མ་གྲུབ་ན། ཤེས་བྱ་ཆོས་ཅན། བརྟན་པ་མི་འགྱུར་བའི་བཏགས་ཡོད་ཡིན་པར་
ཐལ། བརྟན་པ་མི་འགྱུར་བ་གང་ཞིག བཏགས་ཡོད་ཡིན་པའི་ཕྱིར་ཟེར་ན་མ་ཁྱབ།
དང་པོ་གྲུབ་སྟེ། དུས་རྟག་ཏུ་བརྟན་ཅིང་འགྱུར་བ་མེད་པའི་རང་བཞིན་དུ་གནས་
པའི་ཕྱིར། གཉིས་པ་གྲུབ་སྟེ། རང་འཛིན་རྟོག་པས་བཏགས་ཙམ་དུ་གྲུབ་པའི་ཆོས་
ཡིན་པའི་ཕྱིར། (འདིས་རྩོད་པ་ཅི་ལྟར་སྤངས་ཤེ་ན། ཤེས་བྱ་དེ་ཉིད་བརྟན་པ་མི་
འགྱུར་བ་དང་བཏགས་ཡོད་དུ་གྲུབ་པར་མི་འགྱུར་སྟེ། གཞུང་ལུགས་རྣམས་སུ་
161



བརྟན་པ་མི་འགྱུར་བའི་རྫས་ཡོད་དུ་རྟག་པ་རྣམས་སྒོ་ཀུན་ནས་སྒྲུབ་ཀྱང་བརྟན་
པ་མི་འགྱུར་བའི་བཏགས་ཡོད་ཀྱི་ངོ་བོར་ཤེས་བྱ་རྣམས་སྒྲུབ་པའི་དགོས་པ་ཆུང་
བ་དང་བཏགས་ཡོད་ལ་དེ་འདྲའི་དབྱེ་བ་ཡང་མི་སྣང་ཕྱིར་ཁྱབ་མེད་ཀྱི་ལན་དེས་
ཕ་རོལ་པོའི་འདོད་ཚུལ་རྩ་བ་ནས་སྤངས་པ་ཡིན་པས་སྐབས་འདིའི་རྩོད་པའང་
སྤངས་པ་ཡིན་ནོ། །
བཞི་པ། དབང་པོ་འབྲིང་ལ་རིགས་ལམ་
འབྲིང་གི་སྐོར་བཤད་པ།
(དང་བོ།) འགལ་འབྲེལ་གྱི་རྣམ་གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཕ་རོལ་པོ་ཁ་ཅིག རྟག་པ་དང་འགལ་
བ་ཡིན་ན། རྟག་པ་དང་འགལ་བ་དང་འགལ་བ་ཡིན་པས་ཁྱབ་ཟེར་ན། དངོས་
པོའི་ལྡོག་པ་ཆོས་ཅན། རྟག་པ་དང་འགལ་བ་དང་འགལ་བ་ཡིན་པར་ཐལ། རྟག་
པ་དང་འགལ་བ་ཡིན་པའི་ཕྱིར། ཁྱབ་པ་ཁས། མ་གྲུབ་ན། དངོས་པོའི་ལྡོག་པ་ཆོས་
ཅན། རྟག་པ་དང་འགལ་བ་ཡིན་པར་ཐལ། ཁྱོད་རྟག་པ་དང་ཐ་དད་གང་ཞིག
ཁྱོད་ཀྱང་ཡིན། རྟག་པ་ཡང་ཡིན་པའི་གཞི་མཐུན་པ་མེད་པའི་ཕྱིར། (ཁྱོད་རྟག་པ་
དང་ཐ་དད་གང་ཞིག ཁྱོད་ཀྱང་ཡིན། རྟག་པ་ཡང་ཡིན་པའི་གཞི་མཐུན་པ་མི་
སྲིད་པ། རྟག་པ་དང་འགལ་བའི་མཚན་ཉིད་ཡིན་པས། མཚན་མཚོན་ཡིན་ན།
ཁྱབ་པ་སྒོ་བརྒྱུད་ཚད་མས་ངེས་རིམ་དང་བཅས་པ་གྲུབ་དགོས་ཤིང་། འདི་ལ་
162



མཚོན་ནའང་རྟག་པ་དང་འགལ་བ་ཡིན་ན། ཁྱོད་རྟག་པ་དང་ཐ་དད་ཅིང་གཞི་
མཐུན་མི་སྲིད་པ་ཡིན་པས་ཁྱབ། ཁྱོད་རྟག་པ་དང་ཐ་དད་ཅིང་གཞི་མཐུན་མི་
སྲིད་པ་ཡིན་ན། ཁྱོད་རྟག་པ་དང་འགལ་བ་ཡིན་པས་ཁྱབ་ཅེས་ཡིན་ཁྱབ་མཉམ་
གཉིས། མ་ཡིན་ཁྱབ་མཉམ་གཉིས། ཡོད་ཁྱབ་མཉམ་གཉིས། མེད་ཁྱབ་མཉམ་
གཉིས་ཏེ། ཁྱབ་མཉམ་བརྒྱད་དང༌། གཞི་གང་ཡང་རུང་བ་རྟག་པ་དང་ཐ་དད་
ཅིང་གཞི་མཐུན་མི་སྲིད་པ་ཡིན་པར་ཚད་མས་ངེས་ནས་རྟག་པ་དང་འགལ་བ་་་་་
ཡིན་མིན་ལ་ཤེས་འདོད་ཞུགས་པའམ་ཐེ་ཚོམ་ཟ་བའི་གང་ཟག་ཡོད་པས་ཚད་་་་་
མས་ངེས་རིམ་དང་བཅས་པ་གྲུབ་པ་ཡིན་ནོ།) དང་པོ་མ་གྲུབ་ན། དངོས་པོའི་
ལྡོག་པ་ཆོས་ཅན། ཁྱོད་རྟག་པ་དང་ཐ་དད་ཡིན་པར་ཐལ། དངོས་པོའི་ལྡོག་པ་
ཞེས་པ་དང་། རྟག་པ་ཞེས་པ་གཉིས་དངོས་མིང་ཐ་དད་ཡིན་པའི་ཕྱིར། གཉིས་པ་
མ་གྲུབ་ན། དངོས་པོའི་ལྡོག་པ་ཡང་ཡིན་རྟག་པ་ཡང་ཡིན་པའི་གཞི་མཐུན་པ་
མེད་པར་ཐལ། དངོས་པོའི་ལྡོག་པ་ཡིན་ན་དངོས་པོ་ཡིན་པས་ཁྱབ་པའི་ཕྱིར། (རྒྱུ་
མཚན་ནི། དངོས་པོའི་ལྡོག་པ་ལ་དངོས་པོ་གཅིག་པུ་ལས་གཞན་འཇོག་རྒྱུ་མེད་
པས་དངོས་པོ་ཡང་ཡིན་ལ་རྟག་པ་ཡང་ཡིན་པ་ཞིག་མི་སྲིད་པས་སོ།) རྩ་བར་
འདོད་ན། (དངོས་པོའི་ལྡོག་པ་རྟག་པ་དང་འགལ་བ་དང་འགལ་པ་ཡིན་པར་
འདོད་ན་ཞེས་པ་ཡིན།) དངོས་པོའི་ལྡོག་པ་ཆོས་ཅན། རྟག་པ་དང་འགལ་བ་དང་
འགལ་བ་མ་ཡིན་པར་ཐལ། རྟག་པ་དང་འགལ་བ་དང་མི་འགལ་བ་ཡིན་པའི་
ཕྱིར། མ་གྲུབ་ན། དངོས་པོའི་ལྡོག་པ་ཆོས་ཅན། རྟག་པ་དང་འགལ་བ་དང་མི་
འགལ་བ་ཡིན་པར་ཐལ། དངོས་པོའི་ལྡོག་པ་ཡང་ཡིན། རྟག་པ་དང་འགལ་བ་
ཡང་ཡིན་པའི་གཞི་མཐུན་པ་ཡོད་པའི་ཕྱིར། དེར་ཐལ། དངོས་པོ་དེ་གཉིས་ཀྱི་
163



གཞི་མཐུན་པ་ཡིན་པའི་ཕྱིར། མ་གྲུབ་ན། དངོས་པོ་ཆོས་ཅན། ཁྱོད་དངོས་པོའི་
ལྡོག་པ་ཡང་ཡིན། རྟག་པ་དང་འགལ་བ་ཡང་ཡིན་པའི་གཞི་མཐུན་པ་ཡིན་པར་ ་
ཐལ། ཁྱོད་དངོས་པོའི་ལྡོག་པ་ཡིན་པ་གང་ཞིག རྟག་པ་དང་འགལ་བ་ཡིན་པའི་
ཕྱིར། དང་པོ་གྲུབ་སྟེ། དངོས་པོའི་ལྡོག་པ་ལ་དངོས་པོ་གཅིག་པུ་ལས་གཞན་མི་
སྲིད་པའི་ཕྱིར། གཉིས་པ་གྲུབ་སྟེ། དངོས་པོ་ཡང་ཡིན་ལ་རྟག་པ་ཡང་ཡིན་པ་ཞིག་
མེད་པའི་ཕྱིར། དེར་ཐལ། རྟག་མི་རྟག་གཉིས་འགལ་བ་ཡིན་པའི་རྒྱུ་མཚན་
མཚུངས་པའི་ཕྱིར། (རྟག་མི་རྟག་གཉིས་ཕན་ཚུན་ཐ་དད་ཅིང་གཞི་མཐུན་མི་
སྲིད་པས་འགལ་བ་ཡིན་པར་སོང་བ་ཡིན་ལ། དེ་མཚུངས་སུ་དངོས་པོའི་ལྡོག་པ་
དང་རྟག་པ་གཉིས་ཀྱང་ཕན་ཚུན་ཐ་དད་ཅིང་གཞི་མཐུན་མི་སྲིད་པས་འགལ་བ་
ཡིན་ནོ། དེ་ཡང་དངོས་པོའི་ལྡོག་པ་རྟག་པ་ཡིན་པའི་ཕྱིར་ཟེར་ན། མི་མཚུངས་ཏེ།
དངོས་པོའི་ལྡོག་པ་རྟག་པ་ཡིན་ན་ཡང་དངོས་པོའི་ལྡོག་པ་འཇོག་པའི་ཚེ་ན་་་་་་
དངོས་པོ་ལས་གཞན་འཇོག་རྒྱུ་མེད་པས། དངོས་པོའི་ལྡོག་པ་ཡང་ཡིན། རྟག་པ་
ཡང་ཡིན་པའི་གཞི་མཐུན་མེད་པ་ཡང་དེས་ཤེས་སོ།) ཁ་ཅིག དངོས་པོ་དང་
འགལ་བ་དང་འགལ་བ་ཡིན་ན། དངོས་པོ་དང་འགལ་བ་ཡིན་པས་ཁྱབ་ཟེར་ན། །
བུམ་པའི་ལྡོག་པ་ཆོས་ཅན། དངོས་པོ་དང་འགལ་བ་ཡིན་པར་ཐལ། དངོས་པོ་
དང་འགལ་བ་དང་འགལ་བ་ཡིན་པའི་ཕྱིར། མ་གྲུབ་ན། བུམ་པའི་ལྡོག་པ་ཆོས་
ཅན། དངོས་པོ་དང་འགལ་བ་དང་འགལ་བ་ཡིན་པར་ཐལ། ཁྱོད་དངོས་པོ་དང་
འགལ་བ་དང་ཐ་དད། ཁྱོད་ཀྱང་ཡིན་དངོས་པོ་དང་འགལ་བ་ཡང་ཡིན་པའི་གཞི་
མཐུན་པ་མེད་པའི་ཕྱིར། དང་པོ་གྲུབ་སྟེ། བུམ་པའི་ལྡོག་པ་ཞེས་བརྗོད་པ་དང་།
དངོས་པོ་དང་འགལ་བ་ཞེས་བརྗོད་པ་གཉིས་བརྗོད་ཚུལ་ཐ་དད་པ་ཡིན་པའི་་་་་
164



ཕྱིར། གཉིས་པ་གྲུབ་སྟེ། བུམ་པའི་ལྡོག་པ་ཡང་ཡིན་ལ་དངོས་པོ་དང་འགལ་བ་
ཡང་ཡིན་པ་ཞིག་མེད་པའི་ཕྱིར། དེར་ཐལ། བུམ་པའི་ལྡོག་པ་ལ་བུམ་པ་ལས་
གཞན་མེད་པས་བུམ་པ་དངོས་པོ་དང་འགལ་བ་མ་ཡིན་པའི་ཕྱིར། རྩ་བར་འདོད་
ན། (བུམ་པའི་ལྡོག་པ་དངོས་པོ་དང་འགལ་བ་ཡིན་པར་འདོད་ན།) བུམ་པའི་
ལྡོག་པ་ཆོས་ཅན། དངོས་པོ་དང་འགལ་བ་མ་ཡིན་པར་ཐལ། དངོས་པོ་དང་མི་
འགལ་བ་ཡིན་པའི་ཕྱིར། མ་གྲུབ་ན། བུམ་པའི་ལྡོག་པ་ཆོས་ཅན། དངོས་པོ་དང་མི་
འགལ་བ་ཡིན་པར་ཐལ། ཁྱོད་དངོས་པོ་དང་ཐ་དད། ཁྱོད་ཀྱང་ཡིན་དངོས་པོ་
ཡང་ཡིན་པའི་གཞི་མཐུན་པ་ཡོད་པའི་ཕྱིར། དང་པོ་མ་གྲུབ་ན། བུམ་པའི་ལྡོག་པ་
ཞེས་པ་དང་དངོས་པོ་ཞེས་པ་གཉིས་དངོས་མིང་ཐ་དད་ཀྱི་ཆོས་ཡིན་པའི་ཕྱིར། ་་་
གཉིས་པ་མ་གྲུབ་ན། བུམ་པ་དེ་ཡིན་པའི་ཕྱིར། མ་གྲུབ་ན། དེར་ཐལ། བུམ་པ་དེ་
བུམ་པའི་ལྡོག་པ་ཡིན་པ་གང་ཞིག དངོས་པོ་ཡང་ཡིན་པའི་ཕྱིར། དང་པོ་གྲུབ་སྟེ།
བུམ་པ་དང་གཅིག་ཡིན་པའི་ཕྱིར། གཉིས་པ་གྲུབ་སྟེ། དོན་བྱེད་ནུས་པ་ཡིན་པའི་
ཕྱིར། ཁ་ཅིག་ན་རེ། རྟག་པ་དང་མི་འགལ་བ་ཡིན་ན། རྟག་པ་དང་མི་འགལ་བ་
དང་མི་འགལ་བ་ཡིན་པས་ཁྱབ་ཟེར་ན། ། རྟག་དངོས་གཉིས་ཀྱི་ལྡོག་པ་ཆོས་ཅན།
རྟག་པ་དང་མི་འགལ་བ་དང་མི་འགལ་བ་ཡིན་པར་ཐལ། རྟག་པ་དང་མི་འགལ་
བ་ཡིན་པའི་ཕྱིར། ཁྱབ་པ་ཁས། མ་གྲུབ་ན། རྟག་དངོས་གཉིས་ཀྱི་ལྡོག་པ་ཆོས་ཅན།
ཁྱོད་རྟག་པ་དང་མི་འགལ་བ་ཡིན་པར་ཐལ། ཁྱོད་ཀྱང་ཡིན་རྟག་དངོས་གཉིས་ཀྱི་
ལྡོག་པ་ཡང་ཡིན་པའི་གཞི་མཐུན་པ་ཡོད་པའི་ཕྱིར། མ་གྲུབ་ན། རྟག་དངོས་
གཉིས་ཀྱི་ལྡོག་པ་ཡང་ཡིན་རྟག་པ་ཡང་ཡིན་པའི་གཞི་མཐུན་པ་ཡོད་པར་ཐལ། ་་
རྟག་དངོས་གཉིས་དེ་དེ་ཡིན་པའི་ཕྱིར། མ་གྲུབ་ན། རྟག་དངོས་གཉིས་ཆོས་ཅན།
165



ཁྱོད་རྟག་དངོས་གཉིས་ཀྱི་ལྡོག་པ་ཡང་ཡིན། རྟག་པ་ཡང་ཡིན་པའི་གཞི་མཐུན་པ་
ཡིན་པར་ཐལ། ཁྱོད་རྟག་དངོས་གཉིས་ཀྱི་ལྡོག་པ་ཡིན་པ་གང་ཞིག རྟག་པ་ཡིན་
པའི་ཕྱིར། དང་པོ་གྲུབ་སྟེ། རྟག་དངོས་གཉིས་ཀྱི་ལྡོག་པ་ལ་རྟག་དངོས་གཉིས་
ལས་གཞན་འཇོག་རྒྱུ་མི་རྙེད་པའི་ཕྱིར། གཉིས་པ་གྲུབ་སྟེ། རྟག་དངོས་གཉིས་སྐད་
ཅིག་སྐད་ཅིག་མི་འཇིག་པའི་ཆོས་ཡིན་པའི་ཕྱིར། རྩ་བར་འདོད་ན། (རྟག་དངོས་་
གཉིས་ཀྱི་ལྡོག་པ་རྟག་པ་དང་མི་འགལ་བ་དང་མི་འགལ་བ་ཡིན་པར་འདོད་ན།)
རྟག་དངོས་གཉིས་ཀྱི་ལྡོག་པ་ཆོས་ཅན། རྟག་པ་དང་མི་འགལ་བ་དང་མི་འགལ་
བ་མ་ཡིན་པར་ཐལ། རྟག་པ་དང་མི་འགལ་དང་འགལ་བ་ཡིན་པའི་ཕྱིར། མ་གྲུབ་
ན། རྟག་དངོས་གཉིས་ཀྱི་ལྡོག་པ་ཆོས་ཅན། རྟག་པ་དང་མི་འགལ་བ་དང་འགལ་
བ་ཡིན་པར་ཐལ། རྟག་པ་དང་མི་འགལ་བ་དང་ཐ་དད། ཁྱོད་ཀྱང་ཡིན་རྟག་པ་
དང་མི་འགལ་བ་ཡང་ཡིན་པའི་གཞི་མཐུན་པ་མེད་པའི་ཕྱིར། དང་པོ་མ་གྲུབ་ན།།
རྟག་དངོས་གཉིས་ཀྱི་ལྡོག་པ་ཞེས་པ་དང་། རྟག་པ་དང་མི་འགལ་བ་ཞེས་པ་
གཉིས་གོ་ཚུལ་མི་གཅིག་པའི་ཕྱིར། གཉིས་པ་མ་གྲུབ་ན། རྟག་དངོས་གཉིས་ཀྱི་
ལྡོག་པ་ཡང་ཡིན་ལ་རྟག་པ་དང་མི་འགལ་བ་ཡང་ཡིན་པ་ཞིག་མེད་པའི་ཕྱིར། མ་
གྲུབ་ན། དེར་ཐལ། རྟག་དངོས་གཉིས་དེ་མ་ཡིན་པའི་ཕྱིར། མ་གྲུབ་ན། རྟག་དངོས་
གཉིས་ཆོས་ཅན། དེར་ཐལ། རྟག་པ་དང་མི་འགལ་བ་མ་ཡིན་པའི་ཕྱིར། མ་གྲུབ་ན།
རྟག་དངོས་གཉིས་ཆོས་ཅན། རྟག་པ་དང་མི་འགལ་བ་མ་ཡིན་པར་ཐལ། ཁྱོད་
ཀྱང་ཡིན་རྟག་པ་ཡང་ཡིན་པའི་གཞི་མཐུན་པ་མེད་པའི་ཕྱིར། མ་གྲུབ་ན། དེར་
ཐལ། རྟག་དངོས་གཉིས་ཡིན་པ་ཞིག་མེད་པའི་ཕྱིར། མ་གྲུབ་ན། དེར་ཐལ། རྟག་
དངོས་གཉིས་ཡིན་པ་མི་སྲིད་པའི་ཤེས་བྱ་ཡིན་པའི་ཕྱིར། ཁ་ཅིག དངོས་པོ་དང་
166



མི་འགལ་བ་དང་མི་འགལ་བ་ཡིན་ན། དངོས་པོ་དང་མི་འགལ་བ་ཡིན་པས་ཁྱབ་
ཟེར་ན། ཤེས་བྱའི་ལྡོག་པ་ཆོས་ཅན། དངོས་པོ་དང་མི་འགལ་པ་ཡིན་པར་ཐལ།
དངོས་པོ་དང་མི་འགལ་བ་དང་མི་འགལ་བ་ཡིན་པའི་ཕྱིར། ཁྱབ་པ་ཁས། མ་གྲུབ་
ན། ཤེས་བྱའི་ལྡོག་པ་ཆོས་ཅན། དངོས་པོ་དང་མི་འགལ་བ་དང་མི་འགལ་བ་ཡིན་
པར་ཐལ། དངོས་པོ་དང་མི་འགལ་བ་དང་ཐ་དད། ཁྱོད་ཀྱང་ཡིན་དངོས་པོ་དང་
མི་འགལ་བ་ཡང་ཡིན་པའི་གཞི་མཐུན་པ་ཡོད་པའི་ཕྱིར། དང་པོ་མ་གྲུབ་ན། ཤེས་
བྱའི་ལྡོག་པ་ཞེས་པ་དང་དངོས་པོ་དང་མི་འགལ་བ་ཞེས་པ་གཉིས་གོ་ཚུལ་མི་་་་་
འདྲ་བའི་ཕྱིར། གཉིས་པ་མ་གྲུབ་ན། ཤེས་བྱའི་ལྡོག་པ་ཆོས་ཅན། ཁྱོད་ཀྱང་ཡིན་
དངོས་པོ་དང་མི་འགལ་བ་ཡང་ཡིན་པའི་གཞི་མཐུན་པ་ཡོད་པར་ཐལ། ཤེས་བྱ་
དེ་ཡིན་པའི་ཕྱིར། མ་གྲུབ་ན། ཤེས་བྱ་ཆོས་ཅན། ཁྱོད་ཤེས་བྱའི་ལྡོག་པ་ཡང་ཡིན།
དངོས་པོ་དང་མི་འགལ་བ་ཡང་ཡིན་པའི་གཞི་མཐུན་པ་ཡིན་པར་ཐལ། ཁྱོད་ཤེས་
བྱའི་ལྡོག་པ་ཡིན་པ་གང་ཞིག དངོས་པོ་དང་མི་འགལ་བ་ཡང་ཡིན་པའི་ཕྱིར། །
དང་པོ་མ་གྲུབ་ན། ཤེས་བྱ་ཆོས་ཅན། ཁྱོད་ཁྱོད་ཀྱི་ལྡོག་པ་ཡིན་པར་ཐལ། ཁྱོད་
གཞི་གྲུབ་པའི་ཕྱིར། ( ཁྱོད་གཞི་གྲུབ་པ་སྟེ། ཚད་མས་གྲུབ་ན། རང་ཉིད་རང་གི་
ལྡོག་པ་ཡིན་དགོས་ལ། འདིའི་སྐབས་ཀྱི་ལྡོག་པའི་དོན་ཡང་རང་དང་གཅིག་མ་
ཡིན་པ་ལས་ལྡོག་པ་ལ་བྱེད་དགོས་སོ།) གཉིས་པ་མ་གྲུབ་ན། ཤེས་བྱ་ཆོས་ཅན།།
ཁྱོད་དངོས་པོ་དང་མི་འགལ་བ་ཡིན་པར་ཐལ། ཁྱོད་ཀྱང་ཡིན་དངོས་པོ་ཡང་ཡིན་
པའི་གཞི་མཐུན་པ་ཡོད་པའི་ཕྱིར། མ་གྲུབ་ན། དེར་ཐལ། བུམ་པ་དེ་ཡིན་པའི་ཕྱིར།
མ་གྲུབ་ན། བུམ་པ་ཆོས་ཅན། ཤེས་བྱ་ཡང་ཡིན་དངོས་པོ་ཡང་ཡིན་པའི་གཞི་
མཐུན་པ་ཡིན་པར་ཐལ། ཁྱོད་ཤེས་བྱ་ཡིན་པ་གང་ཞིག དངོས་པོ་ཡང་ཡིན་པའི་
167



ཕྱིར། དང་པོ་གྲུབ་སྟེ། ཡོད་པ་ཡིན་པའི་ཕྱིར། གཉིས་པ་གྲུབ་སྟེ། ལྟོ་ལྡིར་ཞབས་
ཞུམ་ཆུ་སྐྱོར་བའི་དོན་བྱེད་ནུས་པ་ཡིན་པའི་ཕྱིར། རྩ་བར་འདོད་ན། (ཤེས་བྱའི་
ལྡོག་པ་དངོས་པོ་དང་མི་འགལ་བ་ཡིན་པར་འདོད་ན།) ཤེས་བྱའི་ལྡོག་པ་ཆོས་
ཅན། དངོས་པོ་དང་མི་འགལ་བ་མ་ཡིན་པར་ཐལ། དངོས་པོ་དང་འགལ་བ་ཡིན་
པའི་ཕྱིར། མ་གྲུབ་ན། ཤེས་བྱའི་ལྡོག་པ་ཆོས་ཅན། དངོས་པོ་དང་འགལ་བ་ཡིན་
པར་ཐལ། ཁྱོད་དངོས་པོ་དང་ཐ་དད་གང་ཞིག ཁྱོད་ཀྱང་ཡིན་དངོས་པོ་ཡང་ཡིན་
པའི་གཞི་མཐུན་པ་མེད་པའི་ཕྱིར། དང་པོ་སླ། གཉིས་པ་མ་གྲུབ་ན། ཤེས་བྱའི་ལྡོག་
པ་ཡང་ཡིན་དངོས་པོ་ཡང་ཡིན་པའི་གཞི་མཐུན་པ་མེད་པར་ཐལ། ཡོད་ན་ཤེས་
བྱ་དེ་ཡིན་དགོས་པ་གང་ཞིག ཤེས་བྱ་རྟག་པ་ཡིན་པའི་ཕྱིར། (སྤྱིར་ཤེས་བྱ་ཡང་
ཡིན་དངོས་པོ་ཡང་ཡིན་པའི་གཞི་མཐུན་པ་ཡོད་ཀྱང་ཤེས་བྱའི་ལྡོག་པ་ཡང་ཡིན་
དངོས་པོ་ཡང་ཡིན་པའི་གཞི་མཐུན་པ་མེད་དོ།) ཁ་ཅིག་ན་རེ། འགལ་བ་ཡིན་ན།
དངོས་འགལ་ཡིན་པས་ཁྱབ་ཟེར་ན། གསེར་བུམ་ཟངས་བུམ་གཉིས་ཆོས་ཅན།
དངོས་འགལ་ཡིན་པར་ཐལ། འགལ་བ་ཡིན་པའི་ཕྱིར། ཁྱབ་པ་ཁས། མ་གྲུབ་ན།།
གསེར་བུམ་ཟངས་བུམ་གཉིས་ཆོས་ཅན། འགལ་བ་ཡིན་པར་ཐལ། ཐ་དད་ཅིང་
གཞི་མཐུན་མི་སྲིད་པ་ཡིན་པའི་ཕྱིར། (ཐ་དད་ཅེས་པ་དངོས་མིང་ཐ་དད་དུ་སོ་
སོར་གོ་བྱའི་ཆོས་སུ་གྲུབ་པ་ཞིག་ཡིན་དགོས་ལ། གཞི་མཐུན་མི་སྲིད་པ་ཞེས་པ་དེ་
གཉིས་ཀྱི་ཡིན་པ་འཇོག་རྒྱུ་མེད་པའི་ཕྱིར་ཡིན་ནོ།) རྩ་བར་འདོད་ན།(གསེར་
བུམ་ཟངས་བུམ་གཉིས་དངོས་འགལ་ཡིན་པར་འདོད་ན།)་ གསེར་བུམ་ཟངས་
བུམ་གཉིས་ཆོས་ཅན། དངོས་འགལ་མ་ཡིན་པར་ཐལ། ལྷན་ཅིག་མི་གནས་འགལ་
གྱི་དངོས་འགལ་མ་ཡིན་པ་གང་ཞིག ཕན་ཚུན་སྤང་འགལ་གྱི་དངོས་འགལ་མ་
168



ཡིན་པའི་ཕྱིར། དང་པོ་མ་གྲུབ་ན། ་ གསེར་བུམ་ཟངས་བུམ་གཉིས་ཆོས་ཅན།
དངོས་སུ་གནོད་བྱ་གནོད་བྱེད་དུ་ཞུགས་པའི་སྒོ་ནས་རྒྱུན་ནུས་མཚུངས་སུ་་་་་་་
འགྲོགས་སུ་མི་རུང་བའི་དངོས་པོ་ཡིན་པར་ཐལ། ལྷན་ཅིག་མི་གནས་འགལ་གྱི་
དངོས་འགལ་ཡིན་པའི་ཕྱིར། རྟགས་ཁས། འདོད་མི་ནུས་ཏེ། དེ་གཉིས་དངོས་སུ་
གནོད་བྱ་གནོད་བྱེད་མ་ཡིན་པའི་ཕྱིར། (སྤྱིར་དངོས་སུ་གནོད་བྱ་གནོད་བྱེད་
ཡིན་ན། གཅིག་གིས་གཅིག་ལ་གནོད་བྱ་གནོད་བྱེད་ཡིན་དགོས་ལ། དཔེར་ན། ཚ་
རེག་གིས་གྲང་རེག་ལ་གནོད་པ་དང་། གྲང་རེག་གིས་ཚ་རེག་ལ་གནོད་པ་བཞིན་
ཏེ། ཚ་རེག་རྒྱས་སྟོབས་ཀྱིས་གྲང་རེག་ཤུགས་ཆུང་བར་འགྱུར་ལ། གྲང་རེག་རྒྱས་
སྟོབས་ཀྱིས་ཚ་རེག་ཤུགས་ཆུང་པར་འགྱུར་བ་ལྟར་ཤེས་པར་བྱའོ།) གོང་གི་
གཉིས་པ་མ་གྲུབ་ན། (གསེར་བུམ་ཟངས་བུམ་གཉིས་ཕན་ཚུན་སྤང་འགལ་གྱི་
དངོས་འགལ་མ་ཡིན་པ་རྟགས་མ་གྲུབ་ཟེར་ན།) གསེར་བུམ་ཟངས་བུམ་གཉིས་
ཆོས་ཅན། ཕན་ཚུན་གཅིག་ཡིན་པ་རྣམ་པར་བཅད་པས། ཅིག་ཤེས་ཡིན་པར་གོ་
ནུས་པའི་འགལ་ཟླ་ཡིན་པར་ཐལ། ཕན་ཚུན་སྤང་འགལ་གྱི་དངོས་འགལ་ཡིན་
པའི་ཕྱིར། འདོད་ན། གཞི་དེ་གསེར་བུམ་ཡིན་པ་རྣམ་པར་བཅད་པས་ཟངས་བུམ་
ཡིན་པར་གོ་ནུས་པར་ཐལ། དམ་བཅའ་འཐད་པའི་ཕྱིར། (ཕན་ཚུན་གཅིག་ཡིན་
པ་རྣམ་པར་བཅད་པས། ཅིག་ཤོས་ཡིན་པར་གོ་ནུས་པའི་འགལ་ཟླ་ཡིན་པར་
འཐད་པའི་ཕྱིར་ཞེས་པ་དེ་ཡིན།) འདོད་མི་ནུས་ཏེ། གཞི་རྟག་པ་དེ་གསེར་བུམ་
ཡིན་པ་རྣམ་པར་བཅད་པས། ཟངས་བུམ་ཡིན་པར་གོ་མི་ནུས་པའི་ཕྱིར། (དཔེར་
ན། གང་ཟག་གང་ཡང་རུང་བས་རྟག་པ་དེ་ཉིད་གསེར་བུམ་མ་ཡིན་པར་རྟོགས་
པས། ཟངས་བུམ་ཡིན་པར་རྟོགས་མི་དགོས་པ་ལྟ་བུ་སྟེ། རྟག་པ་གསེར་བུམ་མ་
169



རེད་སྙམ་པས། ཟངས་བུམ་རེད་སྙམ་པ་སྐྱེས་མི་དགོས་པ་བཞིན་ནོ།) ཁ་ཅིག ལྷན་
ཅིག་མི་གནས་འགལ་ཡིན་ན། ལྷན་ཅིག་མི་གནས་འགལ་གྱི་དངོས་འགལ་ཡིན་
པས་ཁྱབ་ཟེར་ན། དུ་བ་སྟོབས་ཆེན་པ་དང་། གྲང་རེག་སྟོབས་ཆེན་པ་གཉིས་ཆོས་
ཅན། ལྷན་ཅིག་མི་གནས་འགལ་གྱི་དངོས་འགལ་ཡིན་པར་ཐལ། ལྷན་ཅིག་མི་
གནས་འགལ་ཡིན་པའི་ཕྱིར། ཁྱབ་པ་ཁས། མ་གྲུབ་ན། དེ་གཉིས་ཆོས་ཅན། ལྷན་
ཅིག་མི་གནས་འགལ་ཡིན་པར་ཐལ། བྱེད་པ་འགལ་བའི་སྟོབས་ཀྱིས་རྒྱུན་ནུས་
མཚུངས་སུ་འགྲོགས་སུ་མི་རུང་བའི་དངོས་པོ་ཡིན་པའི་ཕྱིར། (དེ་ཡང་དུ་བ་
སྟོབས་ཆེན་པོའི་བྱེད་པ་ཚ་རེག་ཡིན་ལ། གྲང་རེག་སྟོབས་ཆེན་པོའི་བྱེད་པ་གྲང་
བ་ཡིན་པས་གཉིས་ཀ་ནུས་མཚུངས་སུ་འགྲོགས་མི་རུང་བ་སྟེ། ཚ་རེག་རྒྱས་སྟོབས་
ཀྱིས་གྲང་བ་སྟོབས་ཉམས་པར་འགྱུར་ལ། གྲང་བ་རྒྱས་སྟོབས་ཀྱིས་ཚ་རེག་སྟོབས་
ཉམས་པར་འགྱུར་བ་ཡིན་ནོ།) རྩ་བར་འདོད་ན། (དུ་བ་སྟོབས་ཆེན་པ་དང༌།
གྲང་རེག་སྟོབས་ཆེན་པོ་གཉིས་ལྷན་ཅིག་མི་གནས་འགལ་གྱི་དངོས་འགལ་ཡིན་་་་
པར་འདོད་ན།) དུ་བ་སྟོབས་ཆེན་པ་དང༌། གྲང་རེག་སྟོབས་ཆེན་པ་གཉིས་ཆོས་
ཅན། ལྷན་ཅིག་མི་གནས་འགལ་གྱི་དངོས་འགལ་མ་ཡིན་པར་ཐལ། ལྷན་ཅིག་མི་
གནས་འགལ་གྱི་བརྒྱུད་འགལ་ཡིན་པའི་ཕྱིར། མ་གྲུབ་ན། དེ་གཉིས་ཆོས་ཅན།
ལྷན་ཅིག་མི་གནས་འགལ་གྱི་བརྒྱུད་འགལ་ཡིན་པར་ཐལ། དེ་ལྟར་ཡིན་པ་དེ་ཡང་
མཁས་གྲུབ་ཐམས་ཅད་མཁྱེན་པའི་སྡེ་བདུན་རྒྱན་ལས། བརྒྱུད་འགལ་ནི་དུ་བ་
སྟོབས་ཆེན་པ་དང་གྲང་རེག་སྟོབས་ཆེན་པ་ལྟ་བུའོ། ཞེས་གསུངས་པའི་ཕྱིར། དེ་
ཡང་དུ་བ་སྟོབས་ཆེན་པ་དེས་གྲང་རེག་ལ་གནོད་པ་དང་གྲང་རེག་དངོས་སུ་སེལ་
མི་ནུས་ཀྱང་གང་དུ་དུ་བ་ཡོད་པའི་གཞི་དེར་མེ་ཡོད་ལ་མེས་གྲང་བ་དངོས་སུ་་་་་
170



སེལ་ནུས་པས་དེའི་བརྒྱུད་འགལ་ཡིན་པ་དང་། དུ་བས་གང་དུ་དུ་བ་ཡོད་པའི་
གཞི་དེར་མེ་ཡོད་པར་བསྒྲུབས་ནས་མེས་གྲང་བ་སེལ་བའི་རྒྱུ་མཚན་གྱི་སྒོ་ནས་་་་
གཞི་དེའི་ཚ་གྲང་གཉིས་ལྷན་ཅིག་མི་གནས་འགལ་དུ་ངེས་ཕྱིར། །དུ་བས་མེ་ལ་
བརྒྱུད་ནས་གྲང་བ་ལ་གནོད་པ་བྱེད་པ་དང་། མེ་ཡོད་པར་དཔོགས་པའི་ཚད་མ་
དང༌། གཞི་དེའི་མེས་གཞི་དེའི་གྲང་བ་སེལ་བར་ངེས་པའི་ཚད་མ་འདྲེན་པས་ན་
དུ་བ་དང་གྲང་རེག་གཉིས་ལྷན་ཅིག་མི་གནས་འགལ་ཡང་ཡིན་ལ། ། ཚད་མས་
གནོད་འགལ་ཡང་ཡིན་ནོ།) ཁ་ཅིག ལྷན་ཅིག་མི་གནས་འགལ་ཡིན་ན། ལྷན་ཅིག་
ཏུ་གནས་པ་མི་སྲིད་པས་ཁྱབ་ཟེར་ན། ཚ་རེག་དང་གྲང་རེག་གཉིས་ཆོས་ཅན།
ལྷན་ཅིག་ཏུ་གནས་པ་མི་སྲིད་པར་ཐལ། ལྷན་ཅིག་མི་གནས་འགལ་ཡིན་པའི་ཕྱིར།
མ་གྲུབ་ན། ཚ་རེག་དང་གྲང་རེག་གཉིས་ཆོས་ཅན། ལྷན་ཅིག་མི་གནས་འགལ་
ཡིན་པར་ཐལ། ལྷན་ཅིག་མི་གནས་འགལ་གྱི་དངོས་འགལ་ཡིན་པའི་ཕྱིར། མ་གྲུབ་
ན། དེ་གཉིས་ལྷན་ཅིག་མི་གནས་འགལ་གྱི་དངོས་འགལ་ཡིན་པར་ཐལ། དེ་གཉིས་
དངོས་སུ་གནོད་བྱ་གནོད་བྱེད་ཀྱི་སྒོ་ནས་རྒྱུན་ནུས་མཚུངས་སུ་འགྲོགས་མི་རུང་
བའི་དངོས་པོ་ཡིན་པའི་ཕྱིར། དེར་ཐལ། དངོས་སུ་གནོད་བྱ་གནོད་བྱེད་གང་ཞིག་
རྒྱུན་ནུས་མཚུངས་སུ་འགྲོགས་མི་རུང་བའི་དངོས་པོ་ཡིན་པའི་ཕྱིར། དང་པོ་མ་
གྲུབ་ན། དེ་གཉིས་དངོས་སུ་གནོད་བྱ་གནོད་བྱེད་ཡིན་པར་ཐལ། གྲང་རེག་དེ་ཚ་
རེག་གི་དངོས་ཀྱི་གནོད་བྱ་གང་ཞིག ཚ་རེག་དེ་གྲང་རེག་གི་དངོས་ཀྱི་གནོད་
བྱེད་ཡིན་པའི་ཕྱིར། (གྲང་རེག་དེ་ཚ་རེག་གི་དངོས་ཀྱི་གནོད་བྱ་ཡིན་ཚུལ་ནི།
གྲང་རེག་ཡོད་སའི་གཞིར་ཚ་རེག་གི་སྟོབས་ཇེ་ཆེར་སོང་བ་ན་གྲང་རེག་སྟོབས་་་་
ཉམས་པར་འགྱུར་བས་ཚ་རེག་གིས་གནོད་བྱར་སོང་ལ། ཚ་རེག་དེ་གྲང་རེག་གི་
171 ་



དངོས་ཀྱི་གནོད་བྱེད་ཡིན་ཚུལ། ཚ་རེག་རྒྱས་སྟོབས་ཀྱིས་གྲང་རེག་རིམ་བཞིན་
རྒྱུན་ནུས་ཆུང་དུ་འགྲོ་བས། ཚ་རེག་གིས་གྲང་རེག་ལ་དངོས་སུ་གནོད་པར་བྱེད་
པ་ཡིན་ནོ།) གཉིས་པ་མ་གྲུབ་ན། དེ་གཉིས་རྒྱུན་ནུས་མཚུངས་སུ་འགྲོགས་སུ་མི་
རུང་བ་ཡིན་པར་ཐལ། ཚ་རེག་དང་གྲང་རེག་གཉིས་འཕྲད་པའི་ཚེ་ཚ་རེག་གིས་
གྲང་རེག་གི་རྒྱུན་གཅོད་པར་བྱེད་པ་ཡིན་པའི་ཕྱིར། རྩ་བར་འདོད་ན། (ཚ་རེག་
དང་གྲང་རེག་གཉིས་ལྷན་ཅིག་ཏུ་གནས་པ་མི་སྲིད་པར་འདོད་ན།) ཚ་རེག་དང་
གྲང་རེག་གཉིས་ཆོས་ཅན། ལྷན་ཅིག་ཏུ་གནས་པ་སྲིད་པར་ཐལ། ཚ་རེག་གིས་
གྲང་རེག་གི་རྒྱུན་གཅོད་པར་བྱེད་པ་ལ་ཅི་ཙམ་མྱུར་ཡང་སྐད་ཅིག་གསུམ་དགོས་
པ་གང་ཞིག སྐད་ཅིག་གཉིས་ཀྱི་རིང་ལ་ལྷན་གཅིག་ཏུ་གནས་པ་ཡོད་པའི་ཕྱིར།
དང་པོ་མ་གྲུབ་ན། ཚ་རེག་གིས་གྲང་རེག་གི་རྒྱུན་གཅོད་པར་བྱེད་པ་ལ་ཅི་ཙམ་
མྱུར་ཡང་སྐད་ཅིག་གསུམ་གྱི་རིང་དགོས་པར་ཐལ། ཚ་རེག་དང་གྲང་རེག་འཕྲད་
པའི་ཚེ། ཚ་རེག་སྐད་ཅིག་དང་པོས་གྲང་རེག་སྐད་ཅིག་གཉིས་པ་རང་འབྲས་ཕྱི་
མ་སྐྱེད་པ་ནུས་མེད་དུ་བྱས་པའི་སྒོ་ནས་སྐད་ཅིག་གསུམ་པ་ལ་གྲང་རེག་གི་རྒྱུན་
ཆད་དགོས་པའི་ཕྱིར། (དེ་ཡང་ཚ་རེག་སྐད་ཅིག་དང་པོ་གྲང་རེག་སྐད་ཅིག་དང་
པོ་དང་འཕྲད་པ་ན་གྲང་རེག་སྐད་ཅིག་དང་པོ་མེད་པར་བྱས་ནས་གྲང་རེག་སྐད་
ཅིག་གཉིས་པའི་ནུས་པ་ཟད་པར་བྱེད་ལ་དེ་འདྲའི་ནུས་པའམ་རང་འབྲས་་་
བསྐྱེད་པའི་ནུས་པ་ཟད་པས་སྐད་ཅིག་གསུམ་པར་གྲང་རེག་རྒྱུན་ཆད་འགྲོ་བའི་
ཕྱིར་རོ།) གཉིས་པ་མ་གྲུབ་ན། སྐད་ཅིག་གཉིས་ཀྱི་རིང་ལ་ལྷན་ཅིག་ཏུ་གནས་པ་
ཡོད་པར་ཐལ། སྐད་ཅིག་དང་པོ་གཉིས་ཀྱི་གནས་སྐབས་སུ་འཕྲད་ནས་གསུམ་
པར་རྩ་བ་ནས་རྒྱུན་མེད་པར་བྱེད་བའི་ཕྱིར་རོ། །
172



2. རང་ལུགས་རྒྱུ་མཚན་དུ་འགོད་པ། འགལ་བ་ཞེས་པའི་དོན་ནི། ཕན་ཚུན་
ཐ་དད་ཅིང་གཞི་མཐུན་མི་སྲིད་པ་ཞིག་ལ་ཟེར། དཔེར་ན། ཀ་བུམ་གཉིས་ལྟ་བུ་
འགལ་བ་ཡིན་ཏེ། ཕན་ཚུན་ཐ་དད་ཅིང་གཞི་མཐུན་མི་སྲིད་པ་ཡིན་པའི་ཕྱིར། །
ཕན་ཚུན་ཐ་དད་ཅེས་པ་ནི། དངོས་མིང་ཐ་དད་པ་སྟེ། སོ་སོར་གོ་བྱའི་ཆོས་ཤིག་
ལ་ཟེར། གཞི་མི་མཐུན་པ་ཞེས་པ་ནི། དེ་གཉིས་ཀྱི་ཡིན་པ་མེད་པ་ལ་བྱེད་དགོས་
སོ། དེ་ལ་དབྱེ་ན། ལྷན་ཅིག་མི་གནས་འགལ་དང་། ཕན་ཚུན་སྤང་འགལ་གཉིས་
ཡོད་ལ། དང་པོ། ལྷན་ཅིག་མི་གནས་འགལ་ཞེས་པ་ནི། རིགས་རྒྱན་ལས། རྒྱུན་
གཅད་བྱ་གཅོད་བྱེད་ཀྱི་སྒོ་ནས་མི་མཐུན་པར་གནས་པ་ཞིག་ལ་ཟེར། སྡེ་བདུན་
ལས། ནུས་པ་མཚུངས་པའི་སྒོ་ནས་རྒྱུན་འགྲོགས་སུ་མི་རུང་བའི་དངོས་པོ་ཞིག་ལ་
ཟེར། དཔེར་ན། སྣང་བ་དང་དེའི་བསལ་བྱར་གྱུར་བའི་མུན་པ་ལྟ་བུ་ཡིན་ཏེ། དེའི་
བསལ་བྱའམ་རྒྱུན་གཅད་བྱ་མུན་པ་དང་དེ་འདྲའི་རྒྱུན་གཅོད་བྱེད་སྣང་བ་་་་་་་
གཉིས་མི་མཐུན་པར་གནས་པའམ། དེ་གཉིས་ཀྱི་ནུས་པ་མཚུངས་པའི་སྒོ་ནས་
རྒྱུན་འགྲོགས་སུ་མི་རུང་བའི་དངོས་པོ་ཡིན་ཏེ། སྣང་བ་རྒྱས་སྟོབས་ཀྱིས་དེའི་
བསལ་བྱའི་མུན་པ་ནུས་པ་ཇེ་ཆུང་ཇེ་ཆུང་དུ་རིམ་བཞིན་འགྲོ་བར་ངེས་པ་ཡིན་
ནོ། སྣང་བ་ཞེས་པ་ནི། ཁ་དོག་ནག་ཅིང་གཟུགས་སོགས་སྣང་ཐུབ་པའི་ཆ་ནས་
འཇོག་དགོས་ཏེ། ཟླ་འོད་ཤར་བས་གཟུགས་སོགས་སྣང་ཐུབ་པ་བཞིན་ནོ། སྤྱིར་
སྣང་མུན་གཉིས་ཀྱི་ཁ་དོག་ནག་པོ་ཡིན་པར་འདྲ་ཡང་། རང་ནང་ན་ཡོད་པའི་
གཟུགས་མཐོང་ཐུབ་མི་ཐུབ་ཀྱིས་འཇོག་དགོས་སོ། ལྷན་ཅིག་མི་གནས་འགལ་ལ་
དབྱེ་ན་གཉིས་ཡོད་དེ། ལྷན་ཅིག་མི་གནས་འགལ་གྱི་དངོས་འགལ་དང་། ལྷན་
ཅིག་མི་གནས་འགལ་གྱི་བརྒྱུད་འགལ་གཉིས་ཡོད་པའི་ཕྱིར། ལྷན་ཅིག་མི་གནས་
173



འགལ་གྱི་དངོས་འགལ་ཞེས་པ་ནི། དངོས་སུ་གནོད་བྱ་གནོད་བྱེད་དུ་ཞུགས་པའི་
སྒོ་ནས་རྒྱུན་ནུས་མཚུངས་སུ་འགྲོགས་སུ་མི་རུང་བའི་དངོས་པོ་ཞིག་ལ་ཟེར། ་་་་་་
དཔེར་ན། ཚ་རེག་དང་དེའི་བསལ་བྱར་གྱུར་བའི་གྲང་རེག་གཉིས་པོ་ལྟ་བུ་ཡིན་
ཏེ། གྲང་བ་ནི། རང་ལ་གནོད་བྱེད་དུ་གྱུར་བའི་ཚ་བའི་དངོས་ཀྱི་གནོད་བྱ་དང་།
ཚ་བ་ནི་རང་གི་གནོད་བྱར་གྱུར་བའི་གྲང་བའི་དངོས་ཀྱི་གནོད་བྱེད་ཡིན་ཞིང༌། །
ཚ་གྲང་གཉིས་འཕྲད་པའི་སྐད་ཅིག་གཉིས་པ་ཕན་ཆད་ནས་ཚ་བས་གྲང་བའི་་་་་
ནུས་པ་ཇེ་ཆུང་དུ་བྱས་ནས་ཉམས་པར་བྱེད་པས་ན་དེ་གཉིས་ནུས་མཚུངས་སུ་་་་་
འགྲོགས་སུ་མི་རུང་བའི་དངོས་པོ་ཡིན་པའི་ཕྱིར་རོ། ལྷན་ཅིག་མི་གནས་འགལ་གྱི་
བརྒྱུད་འགལ་ཞེས་པ་ནི། བརྒྱུད་ནས་གནོད་བྱ་གནོད་བྱེད་དུ་ཞུགས་པའི་སྒོ་ནས་
རྒྱུན་ནུས་མཚུངས་སུ་འགྲོགས་སུ་མི་རུང་བའི་དངོས་པོ་ཞིག་ལ་ཟེར། དཔེར་ན།
དུ་བ་དྲག་ཕྱུར་བ་དང་གྲང་རེག་གཉིས་ལྟ་བུ་ཡིན་ཏེ། དུ་བ་དྲག་ཕྱུར་བ་དེས་གྲང་
རེག་ལ་དངོས་སུ་གནོད་པ་དང་། གྲང་རེག་དངོས་སུ་སེལ་མི་ནུས་ཀྱང་གང་དུ་དུ་
བ་ཡོད་པའི་གཞིར་མེ་ཡོད་ལ་མེས་གྲང་བ་དངོས་སུ་སེལ་ནུས་པས་དེའི་བརྒྱུད་་་་
འགལ་ཡིན་པ་དང་། དུ་བས་གང་དུ་དུ་བ་ཡོད་པའི་གཞི་དེར་མེ་ཡོད་པར་
བསྒྲུབས་ནས་མེས་གྲང་བ་སེལ་བའི་རྒྱུ་མཚན་གྱིས་གཞི་དེའི་ཚ་གྲང་གཉིས་ལྷན་
ཅིག་མི་གནས་འགལ་དུ་ངེས་པའི་ཚད་མ་འདྲེན་ཕྱིར་དུ་བས་ནི་མེ་ལ་བརྒྱུད་ནས་
གྲང་བ་ལ་གནོད་པ་བྱེད་པ་དང་། མེ་ཡོད་པར་དཔོགས་པའི་ཚད་མ་དང་གཞི་
དེའི་མེས་གཞི་དེའི་གྲང་བ་སེལ་བར་ངེས་པའི་ཚད་མ་འདྲེན་པས་ན་དུ་བ་དང་་་་
གྲང་རེག་གཉིས་ལྷན་ཅིག་མི་གནས་འགལ་གྱི་ཚད་མས་གནོད་འགལ་ཡང་ཡིན་་་་
པར་ཤེས་པར་བྱའོ། ལྷན་ཅིག་མི་གནས་འགལ་གྱི་བརྒྱུད་འགལ་དང་། ཡང་ལྷན་
174



ཅིག་མི་གནས་འགལ་གྱི་ཚད་མས་གནོད་འགལ་གཉིས་དོན་གཅིག་ཀྱང་ལྷན་ཅིག་
མི་གནས་འགལ་ལ་དབྱེ་ན། བེམ་པོར་གྱུར་བའི་ལྷན་ཅིག་མི་གནས་འགལ་དང་།
ཤེས་པར་གྱུར་བའི་ལྷན་ཅིག་མི་གནས་འགལ་གཉིས་ཡོད་ལ། ཚ་རེག་དང་གྲང་
རེག་གཉིས་དང་པོ་དང་། སྒྲ་མི་རྟག་པར་རྟོགས་པའི་ཤེས་རབ་དང་སྒྲ་རྟག་པར་
འཛིན་པའི་ལོག་ཤེས་ལྟ་བུ་གཉིས་པ་ཡིན་ནོ། གཉིས་པ། ཕན་ཚུན་སྤང་འགལ་
ཞེས་པ་ནི། རིགས་རྒྱན་ལས། རྣམ་བཅད་ཡོངས་གཅོད་ཀྱི་སྒོ་ནས་མི་མཐུན་པར་
གནས་པ་ཞིག་ལ་ཟེར། སྡེ་རྒྱན་ལས། ཕན་ཚུན་གཅིག་ཡིན་པས་ཅིག་ཤོས་ཡིན་པ་
གཅོད་ནུས་པའི་ཆོས་ཞིག་ལ་ཟེར་རོ། དཔེར་ན། བྱས་པ་དང་མ་བྱས་པ་གཉིས་ལྟ་
བུ་ཡིན་ཏེ། གཞི་གང་ཞིག་བློ་གཅིག་གིས་བྱས་པ་ཡིན་པར་ཡོངས་གཅོད་ལ་གྲུབ་
ན་མ་བྱས་པ་ཡིན་པར་རྣམ་བཅད་ལ་ཁེགས་དགོས་ལ། མ་བྱས་པར་རྣམ་བཅད་
ཁེགས་ན། ། བྱས་པ་ཡིན་པར་ཡོངས་གཅོད་ལ་གྲུབ་དགོས་པས་ཕན་ཚུན་གཅིག་
ཡིན་པས་ཅིག་ཤོས་ཡིན་པ་གཅོད་ནུས་པ་བཞིན་ནོ། འགལ་བ་ཡིན་ན། ཕན་ཚུན་
སྤང་འགལ་ཡིན་པས་ཁྱབ་པ་ཡང་དེས་མཚོན་ནོ། འདི་ལ་དབྱེ་ན། ཕན་ཚུན་སྤང་
འགལ་གྱི་དངོས་འགལ་དང་། ཕན་ཚུན་སྤང་འགལ་གྱི་བརྒྱུད་འགལ་གཉིས་ཡོད་
པའི་ཕྱིར། དང་པོ། ཕན་ཚུན་སྤང་འགལ་གྱི་དངོས་འགལ་ཞེས་པ་ནི། རྣམ་བཅད་
ཡོངས་གཅོད་ཀྱི་སྒོ་ནས་དངོས་སུ་འགལ་བ་ཞིག་ལ་ཟེར། དཔེར་ན། རྟག་མི་རྟག་
གཉིས་ལྟ་བུ་སྟེ། གཞི་འགོག་བདེན་ལྟ་བུ་དེ་བློ་གཅིག་གིས་རྟག་པ་ཡིན་པར་
ཡོངས་གཅོད་ལ་གྲུབ་ན། མི་རྟག་པ་ཡིན་པར་ཕར་རྣམ་བཅད་ལ་ཁེགས། གཞི་ཀ་ །
བ་ལྟ་བུ་དེ་མི་རྟག་པ་ཡིན་པར་ཡོངས་གཅོད་ལ་གྲུབ་ན། རྟག་པ་ཡིན་པར་རྣམ་
བཅད་ལ་ཁེགས་པའི་ཚུལ་གྱིས་མི་མཐུན་པར་གནས་པའམ་ཕན་ཚུན་གཅིག་་་་་་
175



གཅིག་གི་བཅད་ལྡོག་ཏུ་གནས་པ་ཡིན་པས་ན་རྟག་མི་རྟག་གཉིས་ཕན་ཚུན་སྤང་
འགལ་གྱི་དངོས་འགལ་ཡིན་ནོ། སྒྲ་བཤད་ནའང་། གཞི་དེ་བློ་གཅིག་གིས་རང་གི་
ངོར་ཆོས་དེ་ཡིན་པར་ཡོངས་སུ་གཅོད་པ་སྟེ་ཚུར་རྟོགས་ཤིང་གྲུབ་ན་དེའི་སྟོབས་
ཀྱིས་བློ་དེའི་ངོར་ཤུགས་ལ་ཅིག་ཤོས་དེ་ཡིན་པ་རྣམ་པར་བཅད་ནས་ཁེགས་ཤིང་
མིན་པར་རྟོགས། ཅིག་ཤོས་དེ་ཡིན་པ་ཕར་རྣམ་བཅད་ལ་ཁེགས་ན་དེའི་སྟོབས་
ཀྱིས་བློ་དེའི་ངོར་ཤུགས་ལ་ཆོས་དེ་ཡིན་པ་ཡོངས་སུ་གཅོད་པ་སྟེ་གྲུབ་པ་ཅན་གྱི་
དངོས་སུ་འགལ་བས་ན་ཡང་དེ་ལྟར་བཤད་ལ། ཡོངས་གཅོད་ཅེས་པ་ནི། གཞི་དེ་
ཆོས་དེ་ཡིན་པར་ཚུར་གྲུབ་པའི་སྒོ་ནས་རྟོགས་པ་དང་། རྣམ་བཅད་ཅེས་པ་ནི།
གཞི་དེ་ཆོས་དེ་ཡིན་པ་ཕར་རྣམ་པར་བཅད་ཅིང་མ་ཡིན་པར་རྟོགས་པའི་དོན་་་་་
ཡིན་ནོ། གཉིས་པ། ཕན་ཚུན་སྤང་འགལ་གྱི་བརྒྱུད་འགལ་ཞེས་པ་ནི། ཆོས་དེ་དང་
གཞི་མཐུན་མི་སྲིད་པའི་སྒོ་ནས་འགལ་བ་གང་ཞིག ཆོས་དེ་རྣམ་པར་བཅད་ལྡོག་
མ་ཡིན་པ་ཞིག་ལ་ཟེར། དཔེར་ན། བྱས་པ་དང་རྟག་པ་གཉིས་ལྟ་བུ་སྟེ། གཞི་ནམ་
མཁའ་ལྟ་བུ་དེ་རྟག་པ་ཡིན་པར་དངོས་སུ་རྟོགས་པའི་བློ་དེས་བྱས་པ་མ་ཡིན་པ་
ཤུགས་ལ་མི་རྟོགས་པས་ན་དེ་གཉིས་ཕན་ཚུན་སྤང་འགལ་གྱི་དངོས་འགལ་ནི་་་་་
མིན་ལ། ཆོས་གང་རྟག་པ་ཡིན་ན་དེ་ནི་མ་བྱས་པ་ཡིན་ལ་མ་བྱས་པ་ནི་བྱས་པ་
དང་ཕན་ཚུན་སྤང་བའི་དངོས་འགལ་ཡིན་པས་རྟག་པ་ནི་བརྒྱུད་ནས་བྱས་པ་་་་
དང་ཕན་ཚུན་སྤང་འགལ་གྱི་བརྒྱུད་འགལ་ཞེས་པ་ཡིན་ནོ། སྒྲ་བཤད་ནའང་། དེ་
གཉིས་ཕན་ཚུན་ཐ་དད་ཅིང་གཞི་མཐུན་མི་སྲིད་པའི་ཆོས་ཡིན་པས་ན་ཕན་ཚུན་
སྤང་འགལ་ཞེས་དང་། གཞི་ཀ་བ་ལྟ་བུ་དེ་བྱས་པ་ཡིན་པར་དངོས་སུ་རྟོགས་པའི་
བློ་དེས་རྟག་པ་མ་ཡིན་པ་ཤུགས་ལ་མི་རྟོགས་པས་ཕན་ཚུན་སྤང་འགལ་གྱི་དངོས་
176



འགལ་ནི་མིན་ལ། འོན་ཀྱང་ཆོས་གང་བྱས་པ་ཡིན་པ་དེ་ནི་མི་རྟག་པ་ཡིན་ལ་མི་
རྟག་པ་ནི་རྟག་པ་དང་ཕན་ཚུན་སྤང་འགལ་གྱི་དངོས་འགལ་ཡིན་པས་ན། བྱས་
པ་ནི་བརྒྱུད་ནས་རྟག་པ་དང་ཕན་ཚུན་སྤང་འགལ་གྱི་དངོས་འགལ་ལ་རེག་པར་
བྱེད་པ་ཡིན་པའི་རྒྱུ་མཚན་གྱིས་བྱས་རྟག་གཉིས་ལ་ཕན་ཚུན་སྤང་འགལ་གྱི་་་་་
བརྒྱུད་འགལ་ཞེས་བྱའོ། སྤྱིར་ཆོས་དེ་ལ་འབྲེལ་བའི་དོན། ཆོས་དེ་དང་ཐ་དད་
ཀྱང་ཡིན་ལ་ཆོས་དེ་ལྡོག་སྟོབས་ཀྱིས་ཁྱོད་ལྡོག་དགོས་པ་དེ་ཡིན་ནོ། དཔེར་ན།
གསེར་བུམ་བུམ་པ་དང་འབྲེལ་བ་ཡིན་ཏེ། གསེར་བུམ་བུམ་པ་དང་ཐ་དད་གང་
ཞིག བུམ་པ་ལྡོག་སྟོབས་ཀྱིས་གསེར་བུམ་ཡང་ལྡོག་དགོས་པའི་ཕྱིར། དེ་ལ་དབྱེ་ན།
དེ་བྱུང་འབྲེལ་དང་། བདག་གཅིག་འབྲེལ་གཉིས་ཡོད་ལ། དེ་བྱུང་འབྲེལ་ཞེས་པ་
ནི། ཁྱོད་གཞི་དེ་ལས་སྐྱེས་པ་གང་ཞིག གཞི་དེ་ཁེགས་སྟོབས་ཀྱིས་ཁྱོད་ཁེགས་
དགོས་པ་ཞིག་ལ་ཟེར། དཔེར་ན། བུམ་པའི་འབྲས་བུ་དེ་བུམ་པ་དང་དེ་བྱུང་
འབྲེལ་ཡིན་ཏེ། བུམ་པའི་འབྲས་བུ་དེ་བུམ་པ་ལས་སྐྱེས་པ་གང་ཞིག་བུམ་པ་
ཁེགས་སྟོབས་ཀྱིས་བུམ་པའི་འབྲས་བུ་ཡང་ཁེགས་དགོས་པ་བཞིན་ནོ། བདག་
གཅིག་འབྲེལ་ཞེས་པ་ནི། ཁྱོད་ཆོས་དེ་དང་ངོ་བོ་གཅིག་ལ་ལྡོག་པ་ཐ་དད་ཡིན་པ་
གང་ཞིག་ཆོས་དེ་ཁེགས་སྟོབས་ཀྱིས་ཁྱོད་ཀྱང་ཁེགས་དགོས་པ་ཞིག་ལ་ཟེར།
དཔེར་ན། དངོས་པོ་དེ་ཤེས་བྱ་དང་བདག་གཅིག་འབྲེལ་ཡིན་ཏེ། དངོས་པོ་ཤེས་
བྱ་དང་ངོ་བོ་གཅིག་ལ། ལྡོག་པ་ཐ་དད་པ་གང་ཞིག་ཤེས་བྱ་ཁེགས་སྟོབས་ཀྱིས་
དངོས་པོ་ཡང་ཁེགས་དགོས་པའི་རྒྱུ་མཚན་གྱིས་ཤེས་བྱ་དང་བདག་གཅིག་འབྲེལ་
དུ་སོང་བ་ཡིན་ནོ།།
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ། གཞི་དེ་གཉིས་
177



ཐ་དད་ཡིན་ན། འགལ་འབྲེལ་གང་རུང་ཡིན་དགོས་ཏེ། འགལ་བ་དང་འབྲེལ་བ་
གང་ཡང་མ་ཡིན་པའི་ཐ་དད་པ་ཞིག་མེད་པའི་ཕྱིར། འགལ་འབྲེལ་གང་རུང་ཡིན་
ན། ཐ་དད་ཡིན་པས་ཁྱབ་སྟེ། ཐ་མི་དད་པ་ཞིག་འགལ་འབྲེལ་གང་རུང་ཡིན་པ་
མེད་པའི་ཕྱིར། དཔེར་ན། བྱས་པ་དང་བྱས་པ་གཉིས་འགལ་བ་དང་འབྲེལ་བ་
གང་ཡང་མ་ཡིན་ནོ། ཆོས་དེ་དང་འགལ་བ་ཡིན་ན། འགལ་བ་ཡིན་པས་མ་ཁྱབ་སྟེ།
བུམ་པ་དང་འགལ་བ་ཡིན་ན། འགལ་བ་ཡིན་པས་ངེས་པ་མེད་པའི་ཕྱིར། དེར་
ཐལ། ཀ་བ་བུམ་པ་དང་འགལ་བ་ཡིན་ནའང་འགལ་བ་མ་ཡིན་ཏེ། འགལ་བ་ཡིན་
ན་ཐ་དད་ཡིན་དགོས་པས་ཀ་བ་ཐ་དད་མ་ཡིན་པའི་ཕྱིར། དེ་བཞིན་ཆོས་དེ་དང་
འབྲེལ་བ་ཡིན་ན། འབྲེལ་བ་ཡིན་དགོས་པས་ངེས་པ་མེད་པའང་ཤེས་སོ། སྤྱིར་
ཆོས་དེ་གཉིས་ཀྱི་གཞི་མཐུན་ཡོད་ན། དེ་གཉིས་ཐ་དད་ཡིན་དགོས་སོ། ཆོས་དེ་
གཉིས་མི་འགལ་བ་ཡིན་ན་དེ་གཉིས་ཀྱི་གཞི་མཐུན་ཡོད་པས་ངེས་པ་མེད་དེ། ་་་་་
དཔེར་ན། བུམ་པ་དང་བུམ་པ་བཞིན་ནོ། གང་ཟག་གི་བདག་མེད་ཡིན་ན། ཁྱོད་
ཁྱོད་དང་མ་འབྲེལ་བས་ཁྱབ་སྟེ། འབྲེལ་བལ་ཐ་དད་པ་ཞིག་དགོས་པ་སྔར་ལྟར་
རོ། འབྲེལ་བ་ཡིན་ན། བདག་གཅིག་འབྲེལ་དང་རྟེན་བྱུང་འབྲེལ་གང་རུང་ཡིན་
དགོས་ཏེ། དེ་གཉིས་པོ་གང་རུང་མ་ཡིན་པའི་འབྲེལ་བ་ཡན་གར་བ་ཞིག་འཇོག་
རྒྱུ་མི་རྙེད་པའི་ཕྱིར་རོ། །
4. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། སྣང་མུན་གཉིས་འཕྲད་
པ་སྲིད་པར་ཐལ། ཚ་གྲང་གཉིས་འཕྲད་པ་སྲིད་པའི་ཕྱིར། ཟེར་ན་མ་ཁྱབ། རྟགས་
གོང་དུ་བསྒྲུབས་ཟིན། འདོད་མི་ནུས་ཏེ། སྣང་བ་སྐྱེས་ཟིན་པ་དང་དེའི་བསལ་
བྱའི་མུན་པ་འགགས་པ་དུས་མཉམ་པའི་ཕྱིར། དཔེར་ན། ཉི་མའི་སྣང་བ་གསལ་
178



བ་དང་མུན་པ་སངས་བ་དུས་མཉམ་པའི་ཕྱིར། དེར་ཐལ། ཉི་མ་ཤར་བ་དང་མུན་
པ་སངས་བ་དུས་མཉམ་པའི་ཕྱིར་རོ། (སྣང་བ་གསལ་བ་དང་མུན་པ་སངས་བ་
དུས་མཉམ་པར་ངེས་ན། ཚ་གྲང་ལྟ་བུ་ལྷན་ཅིག་ཏུ་གནས་སྲིད་པས་དེ་གཉིས་
དང་མི་མཚུངས་པར་རྟོགས་ཚེ་སྐབས་ཀྱི་རྩོད་པ་སྤངས་པ་ཡིན་ནོ།) ཁ་ཅིག་ན་རེ།
རྟག་པ་དང་བྱས་པ་གཉིས་ཆོས་ཅན། འགལ་ཟླ་དངོས་ཡིན་པར་ཐལ། འགལ་བ་
ཡིན་པའི་ཕྱིར་ཟེར་ན་མ་ཁྱབ། མ་གྲུབ་ན་སླ། འདོད་ན། དངོས་འགལ་ཡིན་པར་
ཐལ། བརྒྱུད་འགལ་ཡིན་པའི་ཕྱིར་། དེར་ཐལ། ཕན་ཚུན་སྤང་འགལ་གྱི་བརྒྱུད་
འགལ་ཡིན་པའི་ཕྱིར། (གཞི་ནམ་མཁའ་ལྟ་བུ་དེ་རྟག་པ་ཡིན་པར་དངོས་སུ་
རྟོགས་པའི་བློ་དེས་བྱས་པ་མ་ཡིན་པ་ཤུགས་ལ་མི་རྟོགས་པས་ན། དེ་གཉིས་ཕན་
ཚུན་སྤང་འགལ་གྱི་དངོས་འགལ་ནི་མིན་ལ། ཆོས་གང་རྟག་པ་ཡིན་ན་དེ་ནི་མ་
བྱས་པ་ཡིན་ལ། མ་བྱས་པ་ནི་བྱས་དང་ཕན་ཚུན་སྤང་འགལ་གྱི་དངོས་འགལ་
ཡིན་པས་རྟག་པ་མ་བྱས་པ་དང་བརྒྱུད་ནས་བྱས་པ་དང་ཕན་ཚུན་སྤང་འགལ་གྱི་
བརྒྱུད་འགལ་ཡིན་ནོ། དེས་སྐབས་ཀྱི་རྩོད་པ་ཡང་སེལ་བ་ཡིན་ནོ།།)
(གཉིས་པ།) ཡོད་རྟོགས་མེད་རྟོགས་ཀྱི་རྣམ་
གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཕ་རོལ་པོ་ཁ་ཅིག ཡོད་པར་རྟོགས་
པའི་ཚད་མ་ཡོད་ན། དངོས་པོར་རྟོགས་པའི་ཚད་མ་ཡོད་པས་ཁྱབ་ཟེར་བ་ལ། འོ་
ན། རྟག་པ་ཆོས་ཅན ། དངོས་པོར་རྟོགས་པའི་ཚད་མ་ཡོད་པར་ཐལ། ཡོད་པར་
179



རྟོགས་པའི་ཚད་མ་ཡོད་པའི་ཕྱིར། མ་གྲུབ་ན། རྟག་པ་ཆོས་ཅན། ཡོད་པར་རྟོགས་
པའི་ཚད་མ་ཡོད་པར་ཐལ། ཡོད་པ་ཡིན་པའི་ཕྱིར། (དེ་ཡང་ཡོད་པ་དང་ཡོད་
པར་རྟོགས་པའི་ཚད་མ་ཡོད་པ་དོན་གཅིག་ཡིན་པས། ཡོད་པ་ཡིན་ན། ཡོད་པར་
རྟོགས་པའི་ཚད་མ་ཡོད་པས་ཁྱབ་པ་ཡོད་དགོས་པ་ཡིན་ནོ།) རྩ་བར་འདོད་ན།
(རྟག་པ་དངོས་པོར་རྟོགས་པའི་ཚད་མ་ཡོད་པར་འདོད་ན།) རྟག་པ་ཆོས་ཅན།།
དངོས་པོར་རྟོགས་པའི་ཚད་མ་མེད་པར་ཐལ། རྟག་པར་རྟོགས་པའི་ཚད་མ་ཡོད་
པའི་ཕྱིར། རྟག་པར་རྟོགས་པའི་ཚད་མ་ཡོད་པར་ཐལ། རྟག་པ་ཡིན་པའི་ཕྱིར། (
སྤྱིར་གཞི་དེ་ཉིད་དངོས་པོར་རྟོགས་པའི་ཚད་མ་ཡོད་ན་རྟག་པ་ཡིན་དགོས་པས་
སྐབས་འདིར་ཡང་རྟག་པ་དེ་ཉིད་རྟག་པ་ཡིན་པས་དངོས་པོར་རྟོགས་པའི་ཚད་
མ་མེད་པའི་ཕྱིར་རོ།) ཁ་ཅིག ཡོད་པར་རྟོགས་པའི་ཚད་མ་ཡོད་ན། རྟག་པར་
རྟོགས་པའི་ཚད་མ་ཡོད་པས་ཁྱབ་ཟེར་ན། ཀ་བ་ཆོས་ཅན། རྟག་པར་རྟོགས་པའི་
ཚད་མ་ཡོད་པར་ཐལ། ཡོད་པར་རྟོགས་པའི་ཚད་མ་ཡོད་པའི་ཕྱིར། ཁྱབ་པ་ཁས།
མ་གྲུབ་ན། ཀ་བ་ཆོས་ཅན། ཡོད་པར་རྟོགས་པའི་ཚད་མ་ཡོད་པར་ཐལ། ཡོད་པ་
ཡིན་པའི་ཕྱིར། རྩ་བར་འདོད་ན། (ཀ་བ་རྟག་པར་རྟོགས་པའི་ཚད་མ་ཡོད་པར་
འདོད་ན།) ཀ་བ་ཆོས་ཅན། རྟག་པ་ཡིན་པར་ཐལ། རྟག་པར་རྟོགས་པའི་ཚད་མ་
ཡོད་པའི་ཕྱིར། རྟགས་ཁས། འདོད་ན། ཀ་བ་ཆོས་ཅན། རྟག་པ་མ་ཡིན་པར་ཐལ།
དངོས་པོ་ཡིན་པའི་ཕྱིར། མ་གྲུབ་ན། ཀ་བ་ཆོས་ཅན། དངོས་པོ་ཡིན་པར་ཐལ།
དོན་བྱེད་ནུས་པ་ཡིན་པའི་ཕྱིར། མ་གྲུབ་ན། ཀ་བ་ཆོས་ཅན། དོན་བྱེད་ནུས་པ་
ཡིན་པར་ཐལ། གདུང་འདེགས་ཀྱི་དོན་བྱེད་ནུས་པ་ཡིན་པའི་ཕྱིར། མ་ཁྱབ་ན།
ཁྱབ་པ་ཡོད་པར་ཐལ། གདུང་འདེགས་ཀྱི་དོན་བྱེད་ནུས་པ་དེ་ཀ་བའི་མཚན་ཉིད་
180



ཡིན་པའི་ཕྱིར། ཁ་ཅིག མ་ཡིན་པར་རྟོགས་པའི་ཚད་མ་ཡོད་ན། མི་རྟག་པར་
རྟོགས་པའི་ཚད་མ་ཡོད་པས་ཁྱབ་ཟེར་བ་ལ། ཁོ་ན་རེ། རྟག་དངོས་གཉིས་ཆོས་
ཅན། མི་རྟག་པར་རྟོགས་པའི་ཚད་མ་ཡོད་པར་ཐལ། མ་ཡིན་པར་རྟོགས་པའི་
ཚད་མ་ཡོད་པའི་ཕྱིར། ཁྱབ་པ་ཁས། མ་གྲུབ་ན། རྟག་དངོས་གཉིས་མ་ཡིན་པར་
རྟོགས་པའི་ཚད་མ་ཡོད་པར་ཐལ། རྟག་དངོས་གཉིས་མ་ཡིན་པའི་ཕྱིར། མ་གྲུབ་
ན། རྟག་དངོས་གཉིས་མ་ཡིན་པར་ཐལ། རྟག་དངོས་གཉིས་ཡིན་པ་མེད་པའི་ཕྱིར།
མ་གྲུབ་ན། རྟག་དངོས་གཉིས་ཡིན་པ་མེད་པར་ཐལ། རྟག་དངོས་གཉིས་ཡིན་པ་
མི་སྲིད་པའི་ཤེས་བྱ་ཡིན་པའི་ཕྱིར། (རྟག་དངོས་གཉིས་ཡིན་པ་མི་སྲིད་པའི་ཤེས་
བྱ་ཡིན་པས་རྟག་དངོས་གཉིས་ཡིན་པ་ཡོད་པར་འདོད་མི་ནུས་ལ། རྟག་དངོས་
གཉིས་ཀྱི་ཡིན་པ་མེད་པས་རྟག་དངོས་གཉིས་ཡིན་པར་རྟོགས་པའི་ཚད་མ་མེད་
པའི་ཕྱིར་ཏེ། ཡིན་པར་རྟོགས་པའི་ཚད་མ་ཡོད་པ་དང་ཡིན་པ་གཉིས་དོན་གཅིག་
ཡིན་པའི་ཕྱིར།) རྩ་བར་འདོད་ན། (རྟག་དངོས་གཉིས་མི་རྟག་པར་རྟོགས་པའི་
ཚད་མ་ཡོད་པར་འདོད་ན།) རྟག་དངོས་གཉིས་ཆོས་ཅན། མི་རྟག་པར་རྟོགས་
པའི་ཚད་མ་མེད་པར་ཐལ། རྟག་པར་རྟོགས་པའི་ཚད་མ་ཡོད་པའི་ཕྱིར། མ་གྲུབ་
ན། རྟག་པར་རྟོགས་པའི་ཚད་མ་ཡོད་པར་ཐལ། རྟག་པ་ཡིན་པའི་ཕྱིར། (སྤྱིར་
རྟག་དངོས་གཉིས་རྟག་པ་ཡིན་པར་ཁས་ལེན་དགོས་ཏེ། རྟག་དངོས་གཉིས་སྐད་
ཅིག་སྐད་ཅིག་ལ་རྣམ་པ་འགྱུར་དུ་མེད་པའི་ཡོད་པ་ཡིན་པའི་ཕྱིར་དང་། ཡང་ན་
རྒྱུ་དང་རྐྱེན་གང་ལའང་བརྟེན་ནས་བྱུང་བ་མ་ཡིན་པར་རྟག་པ་དང་དངོས་པོ་་་་
གཉིས་གྱི་སྡོམ་གཞི་ཞིག་ལ་རྟག་དངོས་གཉིས་ཞེས་བཏགས་པའི་ཆོས་ཡིན་ཕྱིར་་་ ་
རྟག་པར་ཁས་ལེན་རྒྱུ་ལས་མེད་དོ།) ཁ་ཅིག རྟག་པར་རྟོགས་པའི་ཚད་མ་ཡོད་ན།
181



རྟག་པར་རྟོགས་པའི་ཚད་མ་རྟག་པར་རྟོགས་པའི་ཚད་མ་ཡོད་པས་ཁྱབ་ཟེར་ན།
ཤེས་བྱ་ཆོས་ཅན། རྟག་པར་རྟོགས་པའི་ཚད་མ་རྟག་པར་རྟོགས་པའི་ཚད་མ་ཡོད་
པར་ཐལ། རྟག་པར་རྟོགས་པའི་ཚད་མ་ཡོད་པའི་ཕྱིར། མ་གྲུབ་ན། ཤེས་བྱ་ཆོས་
ཅན། རྟག་པར་རྟོགས་པའི་ཚད་མ་ཡོད་པར་ཐལ། རྟག་པ་ཡིན་པའི་ཕྱིར། (ཤེས་
བྱ་དང་ཡོད་པ། གཞི་གྲུབ་རྣམས་དུས་དང་རྣམ་པ་ཀུན་ཏུ་ཡོད་པ་ཡིན་པས་མེད་
པའི་གནས་སྐབས་མི་སྲིད་ལ། རང་བཞིན་གྱིས་མི་འཇིག་པའི་ཆོས་སུ་གྲུབ་པས་
རྟག་པ་ཡིན་པར་ཁས་ལེན་དགོས་པ་ཡིན་ནོ།) རྩ་བར་འདོད་ན། (ཤེས་བྱ་རྟག་
པར་རྟོགས་པའི་ཚད་མ་རྟག་པར་རྟོགས་པའི་ཚང་མ་ཡོད་པར་འདོད་ན།) ཤེས་
བྱ་ཆོས་ཅན། རྟག་པ་རྟོགས་པའི་ཚད་མ་རྟག་པར་རྟོགས་པའི་ཚད་མ་མེད་པར་
ཐལ། རྟག་པར་རྟོགས་པའི་ཚད་མ་དངོས་པོར་རྟོགས་པའི་ཚད་མ་ཡོད་པའི་ཕྱིར།
མ་གྲུབ་ན། ཤེས་བྱ་རྟག་པར་རྟོགས་པའི་ཚད་མ་དངོས་པོར་རྟོགས་པའི་ཚད་མ་
ཡོད་པར་ཐལ། ཤེས་བྱ་རྟག་པར་རྟོགས་པའི་ཚད་མ་དངོས་པོ་ཡིན་པའི་ཕྱིར། མ་
གྲུབ་ན། ཤེས་བྱ་རྟག་པར་རྟོགས་པའི་ཚད་མ་དངོས་པོ་ཡིན་པར་ཐལ། ཤེས་བྱ་
རྟག་པར་རྟོགས་པའི་ཚད་མ་ཚད་མ་ཡིན་པའི་ཕྱིར། (ཤེས་བྱ་རྟག་པ་ཡིན་པས་
རྟག་པར་རྟོགས་པའི་ཚད་མ་ཡོད་ལ། རྟག་པར་རྟོགས་པའི་ཚད་མ་ཡོད་པས་དེ་
འདྲའི་ཚད་མ་དེ་ཉིད་དངོས་པོ་ཡིན་པའི་ཕྱིར་དངོས་པོར་རྟོགས་པའི་ཚད་མ་་་་་
ཡོད་པ་ཡིན་ནོ། དེའི་ཕྱིར་རྟག་པར་རྟོགས་པའི་ཚད་མ་དངོས་པོ་ཡིན་ལ་རྟག་པ་
མ་ཡིན་པས་དངོས་པོར་རྟོགས་པའི་ཚད་མ་ཡོད་ཀྱི་རྟག་པར་རྟོགས་པའི་ཚད་མ་
མེད་པ་ཡིན་ནོ།)
2. རང་ལུགས་རྒྱུ་མཚན་དུ་འགོད་པ་ལ། གཞི་གྲུབ་ན། ཁྱོད་མེད་པར་རྟོགས་
182



པའི་ཚད་མ་གཅིག་པོ་དེ་མེད་པས་ཁྱབ། གཉིས་པོ་དེ་ཡོད་པས་ཁྱབ། གསུམ་པོ་དེ་
མེད་པས་ཁྱབ་པ་སོགས་བརྒྱའི་བར་ཡ་དང་བཅས་ན་མེད་པས་ཁྱབ་པ་དང་། ཆ་ །
དང་བཅས་ན་ཡོད་པས་ཁྱབ་པ་ཡོད་དགོས་པའི་ཕྱིར་རོ། མེད་པ་ཡིན་ན། ཁྱོད་
མེད་པར་རྟོགས་པའི་ཚད་མ་གཅིག་པོ་དེ་ཡོད་པས་ཁྱབ། གཉིས་པོ་དེ་མེད་པས་
ཁྱབ་པ་སོགས་བརྒྱའི་བར་དུ་ཡ་དང་བཅས་ན་ཡོད་པས་ཁྱབ་པ་དང་། ཆ་དང་
བཅས་ན་མེད་པས་ཁྱབ་པ་ཡོད་པ་ཡིན་ནོ། འདིར་རེ་རེའི་རྒྱུ་མཚན་གང་ཞེ་ན།
འདི་ལྟར། གཞི་གྲུབ་པ་ཞིག་ཡིན་ཚེ་དེ་ཉིད་མེད་པར་རྟོགས་བྱེད་ཀྱི་བློ་ཚད་མ་
ཞིག་འཇོག་མི་སྲིད་པས། དེ་འདྲའི་མེད་པར་རྟོགས་བྱེད་ཀྱི་ཚད་མ་དེ་མེད་ལ་
ཡོད་པར་རྟོགས་བྱེད་ཀྱི་ཚད་མ་དེ་ཡོད་པའི་རྐྱེན་གྱིས་གཞི་གྲུབ་པ་ཐམས་ཅད་ལ་
མེད་པར་རྟོགས་པའི་ཚད་མ་མེད་པར་རྟོགས་པའི་ཚད་མ་ཆ་བྱུང་ན་ཡོད་པས་་་་
ཁྱབ་པ་དང་ཡ་བྱུང་ན་མེད་པས་ཁྱབ་པ་ཡོད་པ་ཡིན་ནོ། མེད་པ་ཡིན་ན། རང་
ཉིད་མེད་པར་རྟོགས་བྱེད་ཀྱི་བློ་ཚད་མ་ཞིག་ཡོད་དགོས་པས་མེད་པར་རྟོགས་་་་་
པའི་ཚད་མ་ཡ་བྱུང་ན་ཡོད་དགོས་ལ། དེ་འདྲའི་མེད་པར་རྟོགས་པའི་ཚད་མ་དེ་
ཉིད་ཡོད་པ་ཡིན་པས་དེ་ལ་ཡོད་པར་རྟོགས་བྱེད་ཀྱི་ཚད་མ་ཡོད་པ་ལས་མེད་་་་་་
པར་རྟོགས་བྱེད་ཀྱི་ཚད་མ་མེད་པ་ཡིན་ནོ། དེའི་ཕྱིར། མེད་པ་ལ་མེད་པར་རྟོགས་
པའི་ཚད་མ་ཡ་བྱུང་ན་ཡོད་དགོས་ལ་ཆ་བྱུང་ན་མེད་དགོས་པ་ཡིན་ནོ། །
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ། གཞི་གྲུབ་ན།
ཡོད་པར་རྟོགས་པའི་ཚད་མ་ཡོད་པས་ཁྱབ་སྟེ། ཡོད་པ་ཞིག་ཡིན་ཚེ། དེ་ཡོད་པར་
རྟོགས་བྱེད་ཀྱི་ཤེས་པ་བསླུ་མེད་ཅིག་ཡོད་དགོས་སོ། གང་ཟག་གི་བདག་མེད་ཡིན་
ན།ཡོད་མེད་གང་རུང་དུ་རྟོགས་པའི་ཚད་མ་ཡོད་པས་ཁྱབ་སྟེ། གང་ཟག་གི་
183



བདག་མེད་ཡིན་ན། ཡོད་མེད་གང་རུང་ཡིན་པས་ཁྱབ་པའི་ཕྱིར། གཞི་གྲུབ་ན། །
རྟག་དངོས་གང་རུང་དུ་རྟོགས་པའི་ཚད་མ་ཡོད་པས་ཁྱབ་སྟེ། རྟག་དངོས་གང་
རུང་མ་ཡིན་པའི་ཡོད་པ་ཞིག་མེད་པའི་ཕྱིར། གཞི་གྲུབ་ན། མེད་པར་རྟོགས་པའི་
ཚད་མ་མེད་པར་རྟོགས་པའི་ཚད་མ་ཡོད་པས་ཁྱབ་སྟེ། གཞི་གྲུབ་པ་ཞིག་ཡིན་ན་
མེད་པར་རྟོགས་བྱེད་ཀྱི་ཚད་མ་མེད་དགོས་པའི་ཕྱིར། མེད་པ་ཡིན་ན། མེད་པར་
རྟོགས་པའི་ཚད་མ་ཡོད་པས་ཁྱབ་སྟེ། མེད་པ་ཞིག་ཡིན་ན་ཁྱོད་མེད་པར་རྟོགས་
བྱེད་ཀྱི་ཚད་མ་ཡོད་དགོས་པའི་ཕྱིར། རྟག་པ་ཡིན་ན། དངོས་མེད་དུ་རྟོགས་པའི་
ཚད་མ་ཡོད་པས་ཁྱབ་སྟེ། དངོས་མེད་མ་ཡིན་པའི་རྟག་པ་འཇོག་རྒྱུ་མེད་པའི་
ཕྱིར། དེ་ཕྱིར་དངོས་མེད་དུ་རྟོགས་པའི་ཚད་མ་ཡོད་པའི་ཕྱིར། ཤེས་བྱ་ཡིན་ན།
ཁྱོད་རྟོགས་པའི་ཚད་མ་ཡོད་པས་ཁྱབ་སྟེ།་ཚད་མས་མ་རྟོགས་པའི་ཤེས་བྱ་ཞིག་་་་
མེད་པའི་ཕྱིར། ཡོད་པ་ཡིན་ན། ཁྱོད་ཡོད་པར་རྟོགས་པའི་ཚད་མ་དངོས་པོར་
རྟོགས་པའི་ཚད་མ་ཡོད་པས་ཁྱབ་སྟེ། ཡོད་པ་ཡིན་ན། ཁྱོད་ཡོད་པར་རྟོགས་པའི་
ཚད་མ་དངོས་པོ་ཡིན་པས་ཁྱབ་པའི་ཕྱིར་རོ།།
4. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། དངོས་པོ་ཁོ་ན་ཡིན་པར་
ཐལ། རྟག་པ་ཁོ་ན་ཡིན་པའི་ཕྱིར་ཟེར་ན་མ་ཁྱབ། མ་གྲུབ་ན། རྟག་པ་ཁོ་ན་ཡིན་
པར་ཐལ། རྟག་པ་ཡིན་པའི་ཕྱིར། མ་གྲུབ་ན། རྟག་པ་ཡིན་པར་ཐལ། སྤྱིར་རྟག་
དངོས་གཉིས་ཀྱི་ནང་ནས་རྟག་པ་ཡིན་པའི་ཕྱིར། མ་གྲུབ་ན། ཁྱོད་དངོས་པོ་ཡིན་
པར་ཐལ། ཁྱོད་རྟག་པ་མ་ཡིན་པའི་ཕྱིར། རྟགས་ཁས། འདོད་ན། ཁྱོད་ཀྱི་རྒྱུ་ཡོད་
པར་ཐལ། ཁྱོད་དངོས་པོ་ཡིན་པའི་ཕྱིར། འདོད་ན། ཁྱོད་ཀྱི་རྒྱུ་མེད་ན། ཁྱོད་མེད་
དགོས་པར་ཐལ། ཁྱོད་ཀྱི་རྒྱུ་ཡོད་པའི་རྒྱུ་མཚན་དེའི་ཕྱིར། འདོད་ན། ཤེས་བྱ་ཆོས་
184 ་་



ཅན། ཁྱོད་མེད་པར་ཐལ། ཁྱོད་ཀྱི་རྒྱུ་མེད་པའི་ཕྱིར། ཁྱབ་པ་ཁས། མ་གྲུབ་ན་སླ།
འདོད་ན། འཁོར་གསུམ། ཤེས་བྱ་ཡོད་པར་ཐལ། ཤེས་བྱ་བློའི་ཡུལ་དུ་བྱ་རུང་ཡིན་
པའི་ཕྱིར། མ་གྲུབ་ན་སླ། འོ་ན། ཁྱོད་ཀྱི་རྒྱུ་མེད་པར་ཐལ། ཁྱོད་ཀྱི་རྒྱུ་མེད་ན། ཁྱོད་
མེད་པས་མ་ཁྱབ་པའི་ཕྱིར། འདོད་ན། ཁྱོད་དངོས་པོ་མ་ཡིན་པར་ཐལ། ཁྱོད་ཀྱི་རྒྱུ་
མེད་པའི་ཕྱིར། འདོད་ན། ཁྱོད་རྟག་པ་ཡིན་པར་ཐལ། ཡོད་པ་གང་ཞིག དངོས་པོ་
མ་ཡིན་པའི་ཕྱིར། འདོད་ན། རྟག་པ་ཡིན་པར་ཐལ། ཁྱོད་རྟག་པ་ཡིན་པའི་ཕྱིར། ་
འདོད་ན། རྟག་པ་ཁོ་ན་ཡིན་པར་ཐལ། རྟག་པ་ཡིན་པའི་ཕྱིར། རྩ་བར་འདོད་ན།
དངོས་པོ་ཁོ་ན་མ་ཡིན་པར་ཐལ། དངོས་པོ་མ་ཡིན་པའི་ཕྱིར། མ་གྲུབ་ན། དངོས་
པོ་མ་ཡིན་པར་ཐལ། རྟག་པ་ཡིན་པའི་ཕྱིར། (འདིའི་སྐབས་ཀྱི་རྩོད་པ་ཅི་ལྟར་
སྤོང་ཞེ་ན། རྟག་པ་ཁོ་ན་ཡིན་པ་ནི། སྤྱིར་རྟག་དངོས་གཉིས་ཀྱི་ནང་ནས་རྟག་པ་
ཡིན་པས། རྟག་པ་ཁོ་ན་ཡིན་ཞེས་པ་ཡིན་ལ། རྟག་པ་ཁོ་ན་ཡིན་པས་དངོས་པོ་ཁོ་
ན་ཡིན་པ་དོན་གྱིས་ཁེགས་པས་སྐབས་འདིའི་དོགས་པའམ་རྩོད་པ་སྤངས་པ་་་་་་
ཡིན་ནོ།)
(གསུམ་པ།) མཚན་མཚོན་གྱི་རྣམ་གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཁ་ཅིག་ན་རེ། ཡོད་པ་ཡིན་ན། མཚན་
མཚོན་གང་རུང་ཡིན་པས་ཁྱབ་ཟེར་ན། རྟག་དངོས་གཉིས་ཆོས་ཅན། མཚན་
མཚོན་གང་རུང་ཡིན་པར་ཐལ། ཡོད་པ་ཡིན་པའི་ཕྱིར། མ་གྲུབ་ན། ཡིན་པ་མི་སྲིད་
པའི་ཤེས་བྱ་ཡིན་པ་འབུད། འདོད་ན། རྟག་དངོས་གཉིས་ཆོས་ཅན། མཚན་མཚོན་
གང་རུང་མ་ཡིན་པར་ཐལ། མཚན་ཉིད་མ་ཡིན་པ་གང་ཞིག མཚོན་བྱ་མ་ཡིན་
185



པའི་ཕྱིར། དང་པོ་མ་གྲུབ་ན། རྟག་དངོས་གཉིས་ཆོས་ཅན། མཚན་ཉིད་མ་ཡིན་
པར་ཐལ། ཁྱོད་ཀྱི་མཚོན་བྱ་མེད་པའི་ཕྱིར། (ཆོས་དེ་མཚན་ཉིད་ཡིན་མིན། ཆོས་
དེའི་མཚོན་བྱ་ཡོད་མེད་ལ་ལྟོས་ནས་འཇོག་དགོས་པས་སྐབས་འདིའི་རྟག་དངོས་
གཉིས་ལྟ་བུ་མཚན་མཚོན་གང་ཡང་ཡ་ཡིན་ནོ།) གཉིས་པ་མ་གྲུབ་ན། རྟག་དངོས་
གཉིས་ཆོས་ཅན། མཚོན་བྱ་མ་ཡིན་པར་ཐལ། ཡིན་པ་མི་སྲིད་པའི་ཤེས་བྱ་ཡིན་
པའི་ཕྱིར། ཁྱབ་སྟེ། ཡིན་པ་མི་སྲིད་པའི་ཤེས་བྱ་ཡིན་ན། ཁྱོད་ཀྱི་མཚན་ཉིད་མེད་
པས་ཁྱབ་པའི་ཕྱིར། ཁ་ཅིག ཁྱོད་ཀྱི་ཡིན་པ་ཡོད་ན་ཁྱོད་མཚན་མཚོན་གང་རུང་
ཡིན་པས་ཁྱབ་ཟེར་ན། མི་རྟག་པ་དང་སྐད་ཅིག་མ་གཉིས་ཆོས་ཅན། ཁྱོད་མཚན་
མཚོན་གང་རུང་ཡིན་པར་ཐལ། ཁྱོད་ཀྱི་ཡིན་པ་ཡོད་པའི་ཕྱིར། མ་གྲུབ་ན། མི་རྟག་
པ་དང་སྐད་ཅིག་མ་གཉིས་ཆོས་ཅན། ཁྱོད་ཀྱི་ཡིན་པ་ཡོད་པར་ཐལ། གསེར་བུམ་
དེ་ཡིན་པའི་ཕྱིར། (གསེར་བུམ་དངོས་པོ་ཡིན་པས་མི་རྟག་པ་ཡིན་ལ། མི་རྟག་པ་
ཡིན་པས་སྐད་ཅིག་མ་ཡིན་པ་དོན་གྱིས་ཏེ། སྐད་ཅིག་མ་མི་རྟག་པའི་མཚན་ཉིད་
ཡིན་པའི་ཕྱིར།) རྩ་བར་འདོད་ན། (མི་རྟག་པ་དང་སྐད་ཅིག་མ་གཉིས་མཚན་
མཚོན་གང་རུང་ཡིན་པར་འདོད་ན།) མི་རྟག་པ་དང་སྐད་ཅིག་མ་གཉིས་ཆོས་
ཅན། མཚན་མཚོན་གང་རུང་མ་ཡིན་པར་ཐལ། མཚན་ཉིད་མ་ཡིན་པ་གང་ཞིག་
མཚོན་བྱ་མ་ཡིན་པའི་ཕྱིར། དང་པོ་མ་གྲུབ་ན། དེ་གཉིས་ཆོས་ཅན། མཚན་ཉིད་མ་
ཡིན་པར་ཐལ། ཁྱོད་ཀྱི་མཚོན་བྱ་མེད་པའི་ཕྱིར། (སྤྱིར་དེ་མཚད་ཉིད་ཡིན་མིན་
དེའི་མཚོན་བྱ་ཡོད་མེད་ལ་ལྟོས་དགོས།) གཉིས་པ་མ་གྲུབ་ན། དེ་གཉིས་ཆོས་ཅན།
ཁྱོད་མཚོན་བྱ་མ་ཡིན་པར་ཐལ། ཁྱོད་ཀྱི་མཚན་ཉིད་མེད་པའི་ཕྱིར། (སྤྱིར་དེ་
མཚོན་བྱ་ཡིན་མིན་དེའི་མཚན་ཉིད་ཡོད་མེད་ལ་ལྟོས་དགོས།) ཁ་ཅིག གཞི་གྲུབ་
186



ན། མཚན་མཚོན་གང་རུང་མ་ཡིན་པས་ཁྱབ་ཟེར་ན། དངོས་པོ་ཆོས་ཅན། མཚན་
མཚོན་གང་རུང་མ་ཡིན་པར་ཐལ། གཞི་གྲུབ་པའི་ཕྱིར། ཁྱབ་པ་ཁས། མ་གྲུབ་ན།
དངོས་པོ་ཆོས་ཅན། གཞི་གྲུབ་པར་ཐལ། ཡོད་པ་ཡིན་པའི་ཕྱིར། ཁྱབ་སྟེ། གཞི་གྲུབ།
ཡོད་པ། ཤེས་བྱ། ཆོས་རྣམས་དོན་གཅིག་ཡིན་པའི་ཕྱིར། རྩ་བར་འདོད་ན། (
དངོས་པོ་མཚན་མཚོན་གང་རུང་མ་ཡིན་པར་འདོད་ན།) དངོས་པོ་ཆོས་ཅན།
མཚན་མཚོན་གང་རུང་ཡིན་པར་ཐལ། མཚོན་བྱ་ཡིན་པའི་ཕྱིར། མ་གྲུབ་ན།
དངོས་པོ་ཆོས་ཅན། མཚོན་བྱ་ཡིན་པར་ཐལ། ཁྱོད་ཀྱི་མཚན་ཉིད་ཡོད་པའི་ཕྱིར།
མ་གྲུབ་ན། དངོས་པོ་ཆོས་ཅན། ཁྱོད་ཀྱི་མཚན་ཉིད་ཡོད་པར་ཐལ། དོན་བྱེད་ནུས་
པ་དེ་དེ་ཡིན་པའི་ཕྱིར། ཡང་ཁ་ཅིག རྫས་ཡོད་ཆོས་གསུམ་ཚང་བ་ཡིན་ན། རྫས་
ཡོད་ཡིན་པས་ཁྱབ་ཟེར་ན། ཚད་མས་དམིགས་པ་ཆོས་ཅན། རྫས་ཡོད་ཡིན་པར་
ཐལ། རྫས་ཡོད་ཆོས་གསུམ་ཚང་བ་ཡིན་པའི་ཕྱིར། མ་གྲུབ་ན། ཚད་མའི་དམིགས་
པ་ཆོས་ཅན། རྫས་ཡོད་ཆོས་གསུམ་ཚང་བ་ཡིན་པར་ཐལ། སྤྱིར་མཚན་ཉིད་ཡིན་
པ། རང་གི་མཚན་གཞིའི་སྟེང་དུ་གྲུབ་པ། རང་གི་མཚོན་བྱ་གཅིག་པོ་དེ་ལས་
གཞན་གྱི་མཚན་ཉིད་མི་བྱེད་པ་ཡིན་པའི་ཕྱིར། དང་པོ་གྲུབ་སྟེ། ཁྱོད་ཀྱི་མཚོན་བྱ་
ཡོད་པའི་ཕྱིར། གཉིས་པ་གྲུབ་སྟེ། བུམ་པ་དེ་ཁྱོད་ཀྱི་མཚན་གཞི་ཡིན་པས། ཁྱོད་
དེའི་སྟེང་དུ་གྲུབ་པའི་ཕྱིར།། (བུམ་པ་དེ་ཚད་མའི་དམིགས་པས་ཡོད་པ་མཚོན་
པར་བྱེད་པའི་གཞིར་གྱུར་བ་སྟེ། མཚན་གཞི་བུམ་པ་ལྟ་བུའི་སྟེང་ནས་ཚད་མའི་
དམིགས་པས་ཡོད་པ་མཚོན་དགོས་ན། ཐོག་མར་བུམ་པ་ཚད་མའི་དམིགས་པར་
ངེས་པ་ལ་བརྟེན་ནས་ཕྱིས་ཚད་མའི་དམིགས་པ་དང་ཡོད་པ་གཉིས་ཀྱི་མིང་དོན་
གྱི་འབྲེལ་བ་ངེས། དེ་ནས་བུམ་པ་ཡོད་པ་ཡིན་པར་རྟོགས་ཚེ་ཡོད་པའི་ངོ་བོ་
187



གསར་དུ་ངེས་པ་ཡིན་ནོ།) གསུམ་པ་གྲུབ་སྟེ། རང་གི་མཚོན་བྱ་ཡོད་པ་གཅིག་པོ་
དེ་ལས་གཞན་གང་གི་ཡང་མཚན་ཉིད་མི་བྱེད་པའི་ཕྱིར། (ཡོད་པ་ཚད་མས་
དམིགས་པའི་མཚོན་བྱ་དང༌། ཚད་མས་དམིགས་པ་ཡོད་པའི་མཚན་ཉིད་ཡིན་
པས་ཚད་མའི་དམིགས་པ་ཡོད་པ་དང་འགལ་བའི་ཆོས་གང་གི་ཡང་མཚན་ཉིད་
མ་ཡིན་པར་ཁས་ལེན་དགོས་པ་ཡིན་ནོ།) རྩ་བར་འདོད་ན། (ཚད་མའི་དམིགས་
པ་རྫས་ཡོད་ཡིན་པར་འདོད་ན།) ཚད་མའི་དམིགས་པ་ཆོས་ཅན། རྫས་ཡོད་མ་
ཡིན་པར་ཐལ། བཏགས་ཡོད་ཡིན་པའི་ཕྱིར། མ་གྲུབ་ན། བཏགས་ཡོད་ཡིན་པར་
ཐལ། རྟག་པ་ཡིན་པའི་ཕྱིར། (སྤྱིར་བཏགས་ཡོད་ཅེས་པ་རང་བརྗོད་པའི་སྒྲའམ་ ་
རང་འཛིན་བྱེད་ཀྱི་རྟོག་པས་ཕར་བཏགས་པ་ཙམ་དུ་གྲུབ་པའི་ཆོས་ཞིག་ལ་ཟེར།
བློ་མངོན་སུམ་ལ་རང་ཡུལ་གྱི་རྣམ་པ་དངོས་སུ་སྣང་བ་མེད་པར་སྒྲ་རྟོག་གི་ངོར་
འཇོག་པས་ཀྱང་ཟེར།) ཁ་ཅིག བཏགས་ཡོད་ཆོས་གསུམ་ཚང་བ་ཡིན་ན།
བཏགས་ཡོད་ཡིན་པས་ཁྱབ་ཟེར་ན། བུམ་པ་ཆོས་ཅན། བཏགས་ཡོད་ཡིན་པར་
ཐལ། བཏགས་ཡོད་ཆོས་གསུམ་ཚང་བ་ཡིན་པའི་ཕྱིར། ཁྱབ་པ་ཁས། མ་གྲུབ་ན།།
བུམ་པ་ཆོས་ཅན། བཏགས་ཡོད་ཆོས་གསུམ་ཚང་བ་ཡིན་པར་ཐལ། མཚོན་བྱ་ཡིན་
པའི་ཕྱིར། ཁྱབ་སྟེ། བཏགས་ཡོད་ཆོས་གསུམ་ཚང་བ་མཚོན་བྱའི་མཚན་ཉིད་ཡིན་
པའི་ཕྱིར། བཏགས་ཡོད་ཆོས་གསུམ་མ་ཚང་ཟེར་ན། བུམ་པ་ཆོས་ཅན། དེར་ཐལ།
སྤྱིར་མཚོན་བྱ་ཡིན་པ། རང་གི་མཚན་གཞིའི་སྟེང་དུ་གྲུབ་པ། རང་གི་མཚན་ཉིད་
གཅིག་པོ་དེ་ལས་གཞན་གྱི་མཚོན་བྱ་མི་བྱེད་པ་ཡིན་པའི་ཕྱིར། དང་པོ་གྲུབ་སྟེ།
ཁྱོད་ཀྱི་མཚན་ཉིད་ཡོད་པའི་ཕྱིར། གཉིས་པ་གྲུབ་སྟེ། གསེར་གྱི་ལྟོ་ལྡིར་བའི་སྟེང་
དུ་གྲུབ་པའི་ཕྱིར་ཏེ། ། གསེར་གྱི་ལྟོ་ལྡིར་བ་ཁྱོད་ཀྱི་མཚན་གཞི་ཡིན་པའི་ཕྱིར།
188



གསུམ་པ་གྲུབ་སྟེ། ལྟོ་ལྡིར་ཞབས་ཞུམ་ཆུ་སྐྱོར་བའི་དོན་བྱེད་ནུས་པ་ལས་གཞན་
པའི་ཆོས་གང་གི་ཡང་མཚོན་བྱ་མ་ཡིན་པའི་ཕྱིར། རྩ་བར་འདོད་ན། (དངོས་པོ་
བཏགས་ཡོད་ཡིན་པར་འདོད་ན།) དངོས་པོ་ཆོས་ཅན། བཏགས་ཡོད་མ་ཡིན་
པར་ཐལ། རྫས་ཡོད་ཡིན་པའི་ཕྱིར། མ་གྲུབ་ན། རྫས་ཡོད་ཡིན་པར་ཐལ། དངོས་པོ་
ཡིན་པའི་ཕྱིར། ཁྱབ་སྟེ། དངོས་པོ་དང་རྫས་ཡོད་གཉིས་དོན་གཅིག་ཡིན་པའི་ཕྱིར།
(སྤྱིར་རྫས་ཡོད་ཅེས་པ་དངོས་པོ་རང་མཚན་པ་སྟེ། ཡུལ་རང་ངོས་ནས་རྫས་སུ་
ཡོད་པའི་རྒྱུ་མཚན་གྱིས་འཇོག་དགོས་པ་ཡིན་ནོ།)
2. རང་ལུགས་རྒྱུ་མཚན་དུ་འགོད་པ་ལ། མཚོན་བྱའི་མཚན་ཉིད་དམ་ངོ་བོ་
ནི། རྣམ་པར་བཞག་བྱ་ཆོས་གསུམ་ཚང་བའམ་བཏགས་ཡོད་ཆོས་གསུམ་ཚང་བ་
ལ་ཟེར། རྣམ་པར་བཞག་བྱ་ཆོས་གསུམ་ནི། སྤྱིར་མཚོན་བྱ་ཡིན་པ། རང་གི་མཚན་
གཞིའི་སྟེང་དུ་གྲུབ་པ། རང་གི་མཚན་ཉིད་ལས་གཞན་པའི་མཚོན་བྱ་མ་ཡིན་པ་
དེ་ཡིན་ལ། རྣམ་པར་བཞག་བྱ་ཞེས་པ་ནི། མཚན་གཞིའམ་འཇོག་གཞི་གང་ཡང་
རུང་བའི་སྟེང་དུ་མཚན་ཉིད་དམ་མཚོན་བྱེད་དེས་བཞག་བྱ་སྟེ་འཇོག་བྱའི་རྣམ་
པ་ལ་ཟེར། དཔེར་ན། དངོས་པོ་ལྟ་བུའོ། བཏགས་ཡོད་ཀྱི་ཆོས་གསུམ་ཚང་བ་ཡིན་
ཏེ། དོན་བྱེད་ནུས་པའི་རྣམ་པར་བཞག་བྱའི་ཆོས་གསུམ་ཚང་བ་ཡིན་ནོ། དོན་
བྱེད་ནུས་པའི་རྣམ་པར་བཞག་བྱའི་ཆོས་གསུམ་ནི། དོན་བྱེད་ནུས་པའི་མཚོན་བྱ་
ཡིན་པ། དོན་བྱེད་ནུས་པ་ལས་གཞན་པའི་ཆོས་གང་གི་ཡང་མཚོན་བྱ་མ་ཡིན་པ།
དོན་བྱེད་ནུས་པའི་མཚོན་བྱའི་མཚན་གཞི་གང་བཟུང་བ་ལ་སྲིད་པ་སྟེ་གསུམ་པོ་
དེ་ཡིན་ནོ། མཚན་ཉིད་ཀྱི་མཚན་ཉིད་དམ་ངོ་བོ་ནི། རྣམ་པར་འཇོག་བྱེད་ཆོས་
གསུམ་ཚང་བའམ་རྫས་ཡོད་ཆོས་གསུམ་ཚང་བ་ལ་ཟེར། རྣམ་པར་འཇོག་བྱེད་ཀྱི་
189



ཆོས་གསུམ་ནི། སྤྱིར་མཚན་ཉིད་ཡིན་པ། རང་གི་མཚོན་བྱ་ལས་གཞན་པའི་མཚན་
ཉིད་མ་ཡིན་པ། མཚན་གཞི་གང་བཟུང་བ་ལ་སྲིད་པ་སྟེ་གསུམ་པོ་དེ་ཡིན་ནོ། རྣམ་
པར་འཇོག་བྱེད་ཅེས་པ་ནི། རང་གི་མཚན་གཞིའམ་འཇོག་གཞི་དེ་་རང་གི་མཚོན་
བྱའམ་བཞག་བྱ་དེ་ཉིད་ཡིན་པར་ལྡོག་པ་གཞན་དང་མ་འདྲེས་པར་་མཚོན་བྱེད་
དམ་འཇོག་བྱེད་ཡིན་པ་ལ་ཟེར། དཔེར་ན། སྐད་ཅིག་མ་ལྟ་བུ་རྫས་ཡོད་ཆོས་
གསུམ་ཚང་བ་ཡིན་ཏེ། མི་རྟག་པའི་རྣམ་པར་འཇོག་བྱེད་ཆོས་གསུམ་ཚང་བ་ཡིན་
ནོ། མི་རྟག་པའི་རྣམ་པར་འཇོག་བྱེད་ཀྱི་ཆོས་གསུམ་ནི། མི་རྟག་པའི་མཚན་ཉིད་
ཡིན་པ། མི་རྟག་པ་ལས་གཞན་པའི་ཆོས་གང་གི་ཡང་མཚན་ཉིད་མ་ཡིན་པ། མི་
རྟག་པའི་མཚན་ཉིད་ཀྱི་མཚན་གཞིར་གང་བཟུང་བ་ལ་སྲིད་པ་སྟེ་གསུམ་པོ་དེ་་་་
ཡིན་ནོ། འདིའི་སྐབས་ཀྱི་རྫས་ཡོད་དང་བཏགས་ཡོད་ཅེས་པ་ནི། སྤྱིའི་འཇོག་
ལུགས་དང་མི་འདྲ་སྟེ། མཚན་ཉིད་ནི་བློ་ལ་ཚུར་ཉེ་བ་དང་ཡུལ་གྱི་ཚུལ་དུ་སྣང་
བས་ན་མཚན་ཉིད་ནི་རྫས་ཡོད་དང༌། མཚོན་བྱ་ནི་ཕར་ཡུལ་གྱི་ཕྱོགས་སུ་ཉེ་བ་
དང་ཡུལ་གྱི་ཚུལ་དུ་སྣང་བས་ན་བཏགས་ཡོད་ཡིན་ཞེས་ཁས་ལེན་དགོས་པ་ཡིན་
ནོ། སྤྱིར་མཚན་མཚོན་ཡིན་པ་ལ་ཁྱབ་པ་སྒོ་བརྒྱད་ཚད་མའི་ངེས་རིམ་དང་བཅས་
པ་གྲུབ་དགོས་ཏེ། མཚན་ཉིད་དེ་ཡིན་ན་མཚོན་བྱ་དེ་ཡིན་པས་ཁྱབ། མཚན་ཉིད་
དེ་མིན་ན་མཚོན་བྱ་དེ་མིན་པས་ཁྱབ། མཚན་ཉིད་དེ་ཡོད་ན་མཚོན་བྱ་དེ་ཡོད་
པས་ཁྱབ། མཚན་ཉིད་དེ་མེད་ན་མཚོན་བྱ་དེ་མེད་པས་ཁྱབ་པ་སྟེ་བཞི་ནི་མཚན་
ཉིད་ཕྱོགས་ཀྱི་ཁྱབ་པ་སྒོ་བཞི་དང་། མཚོན་བྱ་དེ་ཡིན་ན་མཚན་ཉིད་དེ་ཡིན་པས་
ཁྱབ། མཚོན་བྱ་དེ་མིན་ན་མཚན་ཉིད་དེ་མིན་པས་ཁྱབ། མཚོན་བྱ་དེ་མེད་ན་
མཚན་ཉིད་དེ་མེད་པས་ཁྱབ་པ་སྟེ་བཞི་ནི་མཚོན་བྱའི་ཕྱོགས་ཀྱི་ཁྱབ་པ་སྒོ་བཞི་
190



སྟེ་བརྒྱད་པོ་དེ་ཡིན་ནོ། ཚད་མའི་ངེས་རིམ་ནི། ཐོག་མར་མཚན་ཉིད་དེ་ཚད་མས་
ངེས་ནས་དེའི་རྗེས་སུ་མཚོན་བྱ་དེ་ངེས་དགོས་པ་ཡིན་ཏེ། དཔེར་ན། མི་རྟག་པ་
ཚད་མས་ངེས་པ་ལ་སྐད་ཅིག་མ་ཐོག་མར་ངེས་དགོས་པ་བཞིན་ཏེ། སྒྲ་མི་རྟག་
པར་ཚད་མས་ངེས་པ་ལ་སྒྲ་སྐད་ཅིག་མར་ཚད་མས་ངེས་ནས་དེའི་རྗེས་སུ་སྒྲ་མི་
རྟག་པར་ངེས་དགོས་པ་ཡིན་ནོ། མཚན་གཞི་ཞེས་པ་ནི། མཚན་ཉིད་ཀྱི་སྐབས་སུ་
བབ་པའི་མཚོན་བྱ་མཚོན་པའི་པ།ཞིར་གྱུར་བ་ཞིག་ལ་ཟེར། དཔེར་ན། དངོས་པོའི་
མཚན་གཞི་ཞེས་པ་ནི། དོན་བྱེད་ནུས་པས་དངོས་པོ་མཚོན་པའི་གཞིར་གྱུར་བ་ལྟ་
བུའོ། སྤྱིར་མཚན་ཉིད་ལ། རིགས་མི་མཐུན་སེལ་བའི་མཚན་ཉིད་དང་། ལོག་རྟོག་
སེལ་བའི་མཚན་ཉིད་གཉིས་ཡོད། དེ་གཉིས་ཀའི་མཚན་གཞི་ནི། རྟོག་བྲལ་མ་
འཁྲུལ་བའི་གསར་དུ་མི་བསླུ་བའི་རིག་པ་ལྟ་བུ་ཡིན་ཏེ། རིགས་མི་མཐུན་སེལ་
བའི་མཚན་ཉིད་གང་ཞིག ལོག་རྟོག་སེལ་བའི་མཚན་ཉིད་ཡིན་པའི་ཕྱིར། དང་པོ་
གྲུབ་སྟེ། མངོན་སུམ་ཚད་མའི་རིགས་མི་མཐུན་པ་ལ་ཚད་མིན་དང་རྗེས་དཔག་
གཉིས་གཉིས་སུ་ངེས་ལ། ཚད་མིན་ནི་དེའི་ཟུར་གྱི་གསར་དུ་མི་བསླུ་བའི་ཤེས་
པས་སེལ་ནུས་ཤིང་། རྗེས་དཔག་ནི་དེའི་ཟུར་གྱི་རྟོག་བྲལ་དང་མ་འཁྲུལ་བ་
གཉིས་ཀས་སེལ་ནུས་པའི་ཕྱིར། གཉིས་པ་གྲུབ་སྟེ། རྟོག་བྲལ་དང་མ་འཁྲུལ་བ་
གང་རུང་རེ་རེས་རིགས་མི་མཐུན་སེལ་ནུས་ཀྱང་། རྟོག་བྲལ་དང་མ་འཁྲུལ་བ་
གཉིས་ཀ་སྨོས་པ་ལོག་རྟོག་སེལ་བའི་དབང་དུ་བྱས་པ་ཡིན་ལ། དེ་ཡང་ཟླ་གཅིག་
ཟླ་གཉིས་སུ་སྣང་བའི་དབང་ཤེས་ལྟ་བུའང་རྟོག་བྲལ་ཡིན་པས་མངོན་སུམ་ཡིན་
ནམ་སྙམ་པའི་ལོག་རྟོག་སེལ་བའི་དབང་དུ་བྱས་ནས་མ་འཁྲུལ་སྨྱོས་ཤིང་། རིགས་
པ་ཅན་པ་སོགས་མངོན་སུམ་རྟོག་པར་འདོད་པ་རྣམས་ཀྱི་ལོག་རྟོག་སེལ་བའི་་་་་
191



ཕྱིར་དུ་རྟོག་བྲལ་སྨོས་པ་ཡིན་ནོ། །
3. ཁྱབ་ཆེའི་ཁས་ལེན་རྣམས་སྤྱི་འགྲོས་ལྟར་འགོད་པ། གཞི་གྲུབ་ན། ཁྱོད་ཀྱི་
མཚན་ཉིད་དེ་ཁྱོད་ལས་ངེས་སླ་བས་ཁྱབ་སྟེ། རང་གི་མཚན་ཉིད་ལ་རང་ཉིད་གོ་
བྱེད་ཅིག་དགོས་པའི་ཕྱིར། གཞི་གྲུབ་ན་ཁྱོད་ཀྱི་མཚན་ཉིད་དོན་མི་འདྲ་བ་དུ་མ་
མེད་པས་ཁྱབ་ལ། མཚོན་བྱ་ཡང་དེ་ལྟར་རོ། མཚན་ཉིད་ཡིན་ན། སྤྱིར་མཚན་ཉིད་
ཡིན་པས་ཁྱབ། མཚོན་བྱ་ཡིན་ནའང་སྤྱིར་མཚོན་བྱ་ཡིན་པས་ཁྱབ་བོ། ཁྱོད་མཚོན་
བྱ་ཡིན་ན། ཁྱོད་ཀྱི་རྫས་ཡོད་ཆོས་གསུམ་ཚང་བ་ཁྱོད་ཀྱི་མཚན་ཉིད་ཀྱི་མཚན་
ཉིད་ཡིན་པས་ཁྱབ། ཁྱོད་མཚན་ཉིད་ཡིན་ན། ཁྱོད་ཀྱི་བཏགས་ཡོད་ཆོས་གསུམ་
ཚང་བ་ཁྱོད་ཀྱི་མཚོན་བྱའི་མཚན་ཉིད་ཡིན་པས་ཁྱབ་བོ། ཆོས་དེ་གཉིས་མཚན་
མཚོན་ཡིན་ན། མཚན་མཚོན་ཁྱབ་པ་སྒོ་བརྒྱད་ཚད་མས་ངེས་རིམ་དང་བཅས་པ་
གྲུབ་པས་ཁྱབ་བོ། ཁྱོད་ཆོས་དེའི་མཚན་གཞི་ཡིན་ན། ཆོས་དེ་མཚོན་པར་བྱེད་
པའི་གཞིར་གྱུར་བས་ཁྱབ་སྟེ། མཚན་གཞི་དེ་ལ་བརྟེན་ནས་ཆོས་དེ་མཚོན་དགོས་
པའི་ཕྱིར། གཞི་གྲུབ་ན། བཏགས་ཡོད་ཀྱི་ཆོས་གསུམ་མི་ཚང་བའི་མཚོན་བྱའང་
མེད་ལ། རྫས་ཡོད་ཀྱི་ཆོས་གསུམ་མི་ཚང་བའི་མཚན་ཉིད་ཀྱང་མེད་པའི་ཕྱིར་རོ། །
4. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། དངོས་པོའི་མཚན་ཉིད་
དེ་མཚན་ཉིད་ཡིན་པར་ཐལ། དངོས་པོའི་མཚན་ཉིད་ཡིན་ན་མཚན་ཉིད་ཡིན་
པས་ཁྱབ་པའི་ཕྱིར་ཟེར་ན་མ་ཁྱབ། མ་གྲུབ་ན། དངོས་པོ་ཆོས་ཅན། ཁྱོད་ཀྱི་མཚན་
ཉིད་ཡིན་ན་མཚན་ཉིད་ཡིན་པས་ཁྱབ་པར་ཐལ། ཁྱོད་མཚོན་བྱ་ཡིན་པའི་ཕྱིར།
(ཆོས་གང་དང་གང་གི་མཚན་ཉིད་ཡིན་ན་མཚན་ཉིད་ཡིན་དགོས་མཚན་ཉིད་་་་
ཡིན་མིན་གཞི་གང་ཡང་རུང་བའི་མཚན་ཉིད་ཡིན་མིན་དང་ཁྱོད་ཀྱི་མཚོན་བྱ་་་་
192



ཡོད་མེད་ལ་བྱེད་དགོས་སོ།) གོང་དུ་འདོད་ན།	(དངོས་པོའི་མཚན་ཉིད་དེ་
མཚན་ཉིད་ཡིན་པར་འདོད་ན།) དངོས་པོའི་མཚན་ཉིད་ཆོས་ཅན། མཚན་ཉིད་
མ་ཡིན་པར་ཐལ། མཚོན་བྱ་ཡིན་པའི་ཕྱིར། མ་གྲུབ་ན། དངོས་པོའི་མཚན་ཉིད་
ཆོས་ཅན། མཚོན་བྱ་ཡིན་པར་ཐལ། ཁྱོད་ཀྱི་མཚན་ཉིད་ཡོད་པའི་ཕྱིར། མ་གྲུབ་ན།
ཁྱོད་ཀྱི་མཚན་ཉིད་ཡོད་པར་ཐལ། དངོས་པོའི་རྣམ་པར་འཇོག་བྱེད་ཆོས་གསུམ་
ཚང་བ་དེ་ཡིན་པའི་ཕྱིར།	(དངོས་པོའི་མཚན་ཉིད་ཀྱི་མཚན་ཉིད་ཡོད་པས་དེ་
མཚོན་བྱ་ཡིན་ལ། མཚོན་བྱ་ཡིན་པས་མཚན་ཉིད་མ་ཡིན་པར་དོན་གྱིས་གྲུབ་པ་
ཡིན་ནོ། དེའི་ཕྱིར་དངོས་པོའི་མཚན་ཉིད་མཚོན་བྱ་ཡིན་པས་མཚན་ཉིད་མ་ཡིན་
ལ། དེས་ཆོས་ཀུན་ལ་ཁྱབ་མཚུངས་དང་། དངོས་པོའི་མཚན་ཉིད་ཡིན་ན། མཚན་
ཉིད་ཡིན་པས་ཁྱབ་སྟེ། དངོས་པོའི་མཚན་ཉིད་ལ་དོན་བྱེད་ནུས་པ་ལས་གཞན་
འཇོག་རྒྱུ་མེད་པས་དོན་བྱེད་ནུས་པ་མཚན་ཉིད་ཡིན་པའི་ཕྱིར་རོ། དེས་དངོས་
པོའི་མཚན་ཉིད་ཡིན་ན་མཚན་ཉིད་ཡིན་པས་ཁྱབ་ན། དངོས་པོའི་མཚན་ཉིད་
མཚན་ཉིད་ཡིན་པས་ཁྱབ་པ་མེད་པ་ངེས་ཐུབ་པས་སྐབས་འདིའི་རྩོད་པའམ་་་་་
དོགས་པ་སེལ་བ་ཡིན་ནོ།) ཁོ་ན་རེ། སྐད་ཅིག་མའི་མཚོན་བྱ་སྐད་ཅིག་མའི་
མཚོན་བྱ་ཡིན་པར་ཐལ། མཚོན་བྱ་མཚོན་བྱ་ཡིན་པའི་ཕྱིར་ཟེར་ན་མ་ཁྱབ། མ་
གྲུབ་ན། མཚོན་བྱ་ཆོས་ཅན། མཚོན་བྱ་ཡིན་པར་ཐལ། ཁྱོད་ཀྱི་མཚན་ཉིད་ཡོད་
པའི་ཕྱིར། རྣམ་པར་བཞག་བྱའི་ཆོས་གསུམ་ཚང་བ་དེ་ཡིན་པའི་ཕྱིར། གོང་དུ་
འདོད་ན། སྐད་ཅིག་མའི་མཚོན་བྱ་ཆོས་ཅན། སྐད་ཅིག་མ་ཁྱོད་ཀྱི་མཚན་ཉིད་
ཡིན་པར་ཐལ། ཁྱོད་སྐད་ཅིག་མའི་མཚོན་བྱ་ཡིན་པའི་ཕྱིར། རྟགས་ཁས། འདོད་
ན། སྐད་ཅིག་མའི་མཚོན་བྱ་ཆོས་ཅན། སྐད་ཅིག་མ་ཁྱོད་ཀྱི་མཚན་ཉིད་མ་ཡིན་
193



པར་ཐལ། སྐད་ཅིག་མ་མི་རྟག་པའི་མཚན་ཉིད་ཡིན་པའི་ཕྱིར། མ་གྲུབ་ན་སླ།
འདོད་ན། སྐད་ཅིག་མའི་མཚོན་བྱ་ཆོས་ཅན། ཁྱོད་སྐད་ཅིག་མའི་མཚོན་བྱ་མ་
ཡིན་པར་ཐལ། སྐད་ཅིག་མ་ཁྱོད་ཀྱི་མཚན་ཉིད་མ་ཡིན་པའི་ཕྱིར། རྟགས་ཁས།
འདོད་ན། སྐད་ཅིག་མའི་མཚོན་བྱ་སྐད་ཅིག་མའི་མཚོན་བྱ་མ་ཡིན་པར་ཐལ།
འདོད་པའི་ཕྱིར། འདོད་ན། རྩ་བའི་དམ་བཅའ་ཚ། (སྐད་ཅིག་མའི་མཚོན་བྱ་སྐད་
ཅིག་མའི་རྣམ་པར་འཇོག་བྱའི་ཆོས་གསུམ་ཚང་བའི་མཚོན་བྱ་ཡིན་ལ། སྐད་ཅིག་
མའི་མཚོན་བྱ་ལ་མི་རྟག་པ་འཇོག་དགོས་པས་སྐད་ཅིག་མའི་མཚོན་བྱ་སྐད་ཅིག་
མའི་མཚོན་བྱ་མ་ཡིན་པར་ཤེས་ཐུབ་པོ། - མཚོན་བྱ་རྣམ་པར་བཞག་བྱའི་ཆོས་
གསུམ་ཚང་བའི་མཚོན་བྱ་ཡིན་པས་མཚོན་བྱ་ཡིན་ལ། དེའི་ཕྱིར། མཚོན་བྱ་མཚོན་
བྱ་ཡིན་ཡང་སྐད་ཅིག་མའི་མཚོན་བྱ་སྐད་ཅིག་མའི་མཚོན་བྱ་མ་ཡིན་པ་ཤེས་ཐུབ་
པས་སྐབས་འདིའི་རྩོད་པ་སྤངས་པ་ཡིན་ནོ།) ཡང་ཁོ་ན་རེ། མཚན་ཉིད་མཚན་
ཉིད་ཡིན་པར་ཐལ། མཚོན་བྱ་མཚོན་བྱ་ཡིན་པའི་ཕྱིར། ཟེར་ན་མ་ཁྱབ། རྟགས་
གོང་དུ་བསྒྲུབས་ཟིན། འདོད་ན། མཚན་ཉིད་མཚན་ཉིད་མ་ཡིན་པར་ཐལ། མཚན་
ཉིད་མཚོན་བྱ་ཡིན་པའི་ཕྱིར། མ་གྲུབ་ན། མཚན་ཉིད་མཚོན་བྱ་ཡིན་པར་ཐལ།
མཚན་ཉིད་ཀྱི་མཚན་ཉིད་ཡོད་པའི་ཕྱིར། མ་གྲུབ་ན། མཚན་ཉིད་ཆོས་ཅན། ཁྱོད་
ཀྱི་མཚན་ཉིད་ཡོད་པར་ཐལ། རྣམ་པར་འཇོག་བྱེད་ཆོས་གསུམ་ཚང་བ་དེ་ཡིན་
པའི་ཕྱིར། ཡང་ཁོ་ན་རེ། མཚོན་བྱ་དེ་རང་གི་མཚན་ཉིད་གཅིག་པོ་དེ་ལས་ཐ་དད་
པ་གང་གི་ཡང་མཚོན་བྱ་མི་བྱེད་པར་ཐལ། མཚོན་བྱ་རྣམ་པར་བཞག་བྱ་ཆོས་
གསུམ་ཚང་བ་ཡིན་པའི་ཕྱིར། ཟེར་ན་མ་ཁྱབ་སྟེ། རྣམ་པར་བཞག་བྱ་ཆོས་གསུམ་
གྱི་ནང་ཚུན་དུ་གྱུར་བའི་རང་གི་མཚན་ཉིད་ལས་གཞན་པའི་མཚོན་བྱ་མ་ཡིན་པ་
194



ཟེར་བ་རོང་གི་མཚན་ཉིད་དེ་དང་དོན་གཞན་པའི་ཆོས་གང་གི་མཚོན་བྱ་མི་བྱེད་
པ་ལ་བྱེད་དགོས་པའི་ཕྱིར་རོ། (འདིའི་སྐབས་ཀྱི་གཞན་ཞེས་པ་དེ་དོན་གཞན་ལ་
བྱེད་རྒྱུ་ལས་ཐ་དད་པའི་གཞན་ལ་གོ་བར་མི་བྱ་སྟེ། མཚོན་བྱ་ལྟ་བུ་རྣམ་པར་
བཞག་བྱ་ཆོས་གསུམ་ཚང་བའི་མཚོན་བྱ་དང་། བཏགས་ཡོད་ཆོས་གསུམ་ཚང་
བའི་ཡང་མཚོན་བྱ་གཉིས་ཀ་ཡིན་པའི་ཕྱིར་རོ། དེ་མཚུངས་སུ་མཚན་ཉིད་ཡང་
རྣམ་པར་འཇོག་བྱེད་ཆོས་གསུམ་ཚང་བའི་མཚོན་བྱ་དང་། རྫས་ཡོད་ཆོས་གསུམ་
ཚང་བའི་མཚོན་བྱ་གཉིས་ཀ་ཡིན་ལ། རྣམ་མཁྱེན་ལྟ་བུ་ནི། སེམས་བསྐྱེད་སོགས་
ཆོས་བཅུ་མངོན་སུམ་དུ་རྟོགས་པའི་མཐར་ཐུག་གི་མཁྱེན་པའི་མཚོན་བྱ་དང་། ་་་ ་
ཆོས་ཐམས་ཅད་སྐད་ཅིག་མ་ཅིག་ལ་རྟོགས་པའི་མཐར་ཐུག་གི་མཁྱེན་པའི་་་་་་་
མཚོན་བྱ། བདེན་གཉིས་ཀྱི་གནས་ལུགས་ཇི་ལྟ་བ་བཞིན་དུ་རྟོགས་པའི་མཐར་
ཐུག་གི་མཁྱེན་པ། ཇི་ལྟ་བ་དང་ཇི་སྙེད་པ་རྟོགས་པའི་མཐར་ཐུག་གི་མཁྱེན་པ་
སོགས་ཀྱི་མཚོན་བྱ་ཡིན་པར་གཞུང་ལུགས་ཚད་ལྡན་རྣམས་སུ་གསུངས་གནང་་་་་
བ ས་གོང་དང་གོ་དོན་མཐུན་པར་བསམ་པས་བློ་ལྡན་རྣམས་ཀྱིས་དཔྱད་བྱའི་་་་་་
གནས་སུ་གལ་ཆེའོ།)
(བཞི་བ།) རྒྱུ་འབྲས་ཆེ་བའི་རྣམ་གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཁ་ཅིག ཁྱོད་འབྲས་བུ་ཡིན་ན། ཁྱོད་
ཀྱི་རྒྱུ་དྲུག་ཀ་ཡོད་པས་ཁྱབ་ཟེར་ན། ཀ་བ་ཆོས་ཅན། ཁྱོད་ཀྱི་རྒྱུ་དྲུག་ཀ་ཡོད་པར་
ཐལ། ཁྱོད་འབྲས་བུ་ཡིན་པའི་ཕྱིར། མ་གྲུབ་ན་སླ། འདོད་ན། ཀ་བ་ཆོས་ཅན། ཁྱོད་
ཀྱི་བྱེད་རྒྱུ་དང་། ལྷན་ཅིག་འབྱུང་རྒྱུ་དང་། སྐལ་མཉམ་གྱི་རྒྱུ་གསུམ་ག་ཡོད་ལ།
195



ཀུན་འགྲོའི་རྒྱུ་དང་། རྣམ་སྨིན་གྱི་རྒྱུ། མཚུངས་ལྡན་གྱི་རྒྱུ་གསུམ་ག་མེད་པའི་ཁྱད་
པར་མི་འཐད་པར་ཐལ ཁྱོད་ཀྱི་རྒྱུ་དྲུག་ཀ་ཡོད་པའི་ཕྱིར། རྟགས་ཁས། འདོད་མི་
ནུས་ཏེ། ཀ་བའི་བྱེད་རྒྱུ་དང༌། ལྷན་ཅིག་འབྱུང་རྒྱུ། སྐལ་མཉམ་གྱི་རྒྱུ་གསུམ་ག་
ཡོད་པ་གང་ཞིག ཀུན་འགྲོའི་རྒྱུ་དང་རྣམ་སྨིན་གྱི་རྒྱུ། མཚུངས་ལྡན་གྱི་རྒྱུ་གསུམ་
ག་མེད་པའི་ཕྱིར། དང་པོ་མ་གྲུབ་ན། ཀ་བའི་བྱེད་རྒྱུ་དང་ལྷན་ཅིག་འབྱུང་རྒྱུ།
སྐལ་མཉམ་གྱི་རྒྱུ་གསུམ་ག་ཡོད་པར་ཐལ། བུམ་པ་ཀ་བའི་བྱེད་རྒྱུ་དང་། བུམ་པའི་
ཚོགས་པ་ན་ཡོད་པའི་རྡུལ་རྫས་བརྒྱད་ཀ་དེ་བུམ་པའི་ལྷན་ཅིག་འབྱུང་རྒྱུ་དང་།
ཀ་བའི་རྒྱུར་གྱུར་བའི་ཀ་བ་དེ་ཀ་བའི་སྐལ་མཉམ་གྱི་རྒྱུ་ཡིན་པའི་ཕྱིར། (བུམ་པ་
ཀ་བའི་བྱེད་རྒྱུ་ཡིན་ཏེ། བུམ་པས་ཀ་བ་སྐྱེ་བར་གེགས་མི་བྱེད་ཅིང་ཀ་བ་ལས་དོན་
གཞན་པའི་འདུས་བྱས་ཡིན་པའི་ཕྱིར་དང་། བུམ་པའི་ཚོགས་པ་ན་ཡོད་པའི་རྡུལ་
རྫས་བརྒྱད་ཀ་དེ་བུམ་པའི་ལྷན་ཅིག་འབྱུང་རྒྱུ་ཡིན་ཏེ། དེ་འདྲའི་རྡུལ་རྫས་བརྒྱད་
ཀ་བུམ་པ་དང་དུས་མཉམ་ཤིང་གཅིག་གིས་གཅིག་ལ་གེགས་མི་བྱེད་པའི་དངོས་
པོ་ཡིན་པའི་ཕྱིར། བུམ་པའི་རྒྱུར་གྱུར་བའི་བུམ་པ་དེ་བུམ་པའི་སྐལ་མཉམ་གྱི་རྒྱུ་
ཡིན་ཏེ། བུམ་པའི་རྒྱུར་གྱུར་པའི་བུམ་པ་དེ་བུམ་པ་སྐྱེད་བྱེད་ཀྱི་རྒྱུ་ཡང་ཡིན་ལ་དེ་
འདྲའི་བུམ་པ་དང་བུམ་པ་གཉིས་རིགས་འདྲ་བ་ཡིན་པའི་ཕྱིར་རོ།)གཉིས་པ་་་་་་
གྲུབ་སྟེ། བུམ་པའི་ཀུན་འགྲོའི་རྒྱུ་དང༌། རྣམ་སྨིན་གྱི་རྒྱུ། མཚུངས་ལྡན་གྱི་རྒྱུ་གསུམ་
ག་མེད་པའི་ཕྱིར། དེར་ཐལ། བུམ་པའི་ཀུན་འགྲོའི་རྒྱུ་མེད་པ་གང་ཞིག རྣམ་སྨིན་
གྱི་རྒྱུ་ཡང་མེད། མཚུངས་ལྡན་གྱི་རྒྱུ་ཡང་མེད་པའི་ཕྱིར། དང་བོ་དེར་ཐལ། བུམ་པ་
ཉོན་མོངས་ཅན་མ་ཡིན་པའི་ཕྱིར། གཉིས་པ་དེར་ཐལ། བུམ་པ་གང་ཟག་གི་རྒྱུད་
ཀྱིས་མ་བསྡུས་པའི་ཆོས་ཡིན་པའི་ཕྱིར། གསུམ་པ་དེར་ཐལ། བུམ་པ་དང་མཚུངས་
196



ལྡན་གྱི་རྒྱུ་མེད་པའི་ཕྱིར་ཏེ། བུམ་པ་བེམ་པོ་ཡིན་པའི་ཕྱིར། ཡང་ཁ་ཅིག རྒྱུ་ཡིན་
ན། རྒྱུ་དྲུག་ཀ་ཡིན་པས་ཁྱབ་ཟེར་ན། བུམ་པ་ཆོས་ཅན། རྒྱུ་དྲུག་ཀ་ཡིན་པར་ཐལ།
རྒྱུ་ཡིན་པའི་ཕྱིར། མ་གྲུབ་ན། དངོས་པོ་ཡིན་པ་འབུད། འདོད་ན། བུམ་པ་ཆོས་
ཅན། མཚུངས་ལྡན་གྱི་རྒྱུ་དང་། ཀུན་འགྲོའི་རྒྱུ། རྣམ་སྨིན་གྱི་རྒྱུ་གསུམ་པོ་ཡིན་པར་
ཐལ། རྒྱུ་དྲུག་ཀ་ཡིན་པའི་ཕྱིར། འདོད་ན། བུམ་པ་ཆོས་ཅན། མཚུངས་ལྡན་གྱི་རྒྱུ་
ཡིན་པར་ཐལ། རྒྱུ་དེ་གསུམ་ག་ཡིན་པའི་ཕྱིར། རྟགས་ཁས། འདོད་ན། བུམ་པ་ཆོས་
ཅན། སེམས་དང་སེམས་བྱུང་གང་རུང་ཡིན་པར་ཐལ། མཚུངས་ལྡན་གྱི་རྒྱུ་ཡིན་
པའི་ཕྱིར། མ་ཁྱབ་ཟེར་ན། ཁྱབ་པར་ཐལ། རྫས་སྤྱི་དང་ཉིས་མགོ་སོགས་བཅད་ན་
མཚུངས་ལྡན་གྱི་རྒྱུ་ཡིན་ན། སེམས་དང་སེམས་བྱུང་གང་རུང་ཡིན་པས་ཁྱབ་པའི་
ཕྱིར། དེར་ཐལ། མངོན་པ་མཛོད་ལས། མཚུངས་ལྡན་རྒྱུ་ནི་སེམས་དག་དང་། །
སེམས་བྱུང་རྟེན་མཚུངས་ཅན་རྣམས་སོ། །ཞེས་གསུངས་པའི་ཕྱིར། འོ་ན། བུམ་པ་
ཆོས་ཅན། ཀུན་འགྲོའི་རྒྱུ་ཡིན་པར་ཐལ། རྒྱུ་དེ་གསུམ་ག་ཡིན་པའི་ཕྱིར། འདོད་ན།
བུམ་པ་ཆོས་ཅན། ཉོན་མོངས་ཅན་ཡིན་པར་ཐལ། ཀུན་འགྲོའི་རྒྱུ་ཡིན་པའི་ཕྱིར།
ཁྱབ་སྟེ། མཛོད་ལས་ཀུན་འགྲོ་ཞེས་བྱ་ཉོན་མོངས་ཅན། ཞེས་གསུངས་པའི་ཕྱིར།
གཞན་ཡང་། བུམ་པ་ཆོས་ཅན། དགེ་མི་དགེ་གང་རུང་ཡིན་པར་ཐལ། རྣམ་སྨིན་གྱི་
རྒྱུ་ཡིན་པའི་ཕྱིར། ཁྱབ་སྟེ། མཛོད་ལས། རྣམ་སྨིན་གྱི་རྒྱུ་ནི་མི་དགེ་དང་། དགེ་བ་
ཟག་བཅས་རྣམས་ཁོ་ན། །ཞེས་གསུངས་པའི་ཕྱིར། ཁ་ཅིག ཆོས་དེའི་རྒྱུ་དྲུག་པོ་
གང་རུང་ཡིན་ན། ཆོས་དེའི་རྒྱུ་ཡིན་པས་ཁྱབ་ཟེར་ན། ཀ་བ་ཆོས་ཅན། ཁྱོད་རང་
དང་དུས་མཉམ་པའི་བུམ་པའི་རྒྱུ་ཡིན་པར་ཐལ། ཁྱོད་རང་དང་དུས་མཉམ་པའི་
བུམ་པའི་རྒྱུ་དྲུག་པོ་གང་རུང་ཡིན་པའི་ཕྱིར། མ་གྲུབ་ན། ཀ་བ་ཆོས་ཅན། ཁྱོད་
197



རང་དང་དུས་མཉམ་པའི་བུམ་པའི་རྒྱུ་དྲུག་པོ་གང་རུང་ཡིན་པར་ཐལ། ཁྱོད་རང་
དང་དུས་མཉམ་པའི་བུམ་པའི་བྱེད་རྒྱུ་ཡིན་པའི་ཕྱིར། མ་གྲུབ་ན། ཀ་བ་དེ་རང་
དང་དུས་མཉམ་པའི་བུམ་པའི་བྱེད་རྒྱུ་ཡིན་པར་ཐལ། ཀ་བ་དེ་རང་དང་དུས་
མཉམ་པའི་ཀ་བ་དང་རྫས་ཐ་དད་ཀྱང་ཡིན། རང་དང་དུས་མཉམ་པའི་ཀ་བ་སྐྱེ་
བ་ལ་གེགས་མི་བྱེད་པ་ཡང་ཡིན་པའི་གཞི་མཐུན་དུ་གྱུར་བའི་ཆོས་ཡིན་པའི་ཕྱིར། །
(ཆོས་དེའི་བྱེད་རྒྱུ་ཡིན་ན། ཆོས་དེ་ལ་ཕན་འདོགས་བྱེད་ཡིན་མི་དགོས་ལ། ཆོས་
རང་ཉིད་སྐྱེ་བ་ལ་གེགས་མི་བྱེད་ཅིང་རང་ལས་དོན་གཞན་པའི་འདུས་བྱས་ཀྱི་རྒྱུ་
ཞིག་ལ་ཟེར་བ་ཡིན་ནོ།) རྩ་བར་འདོད་ན།	(ཀ་བ་ཀ་བ་དང་དུས་མཉམ་པའི་
བུམ་པའི་རྒྱུ་ཡིན་པར་འདོད་ན།) ཀ་བ་ཆོས་ཅན། ཁྱོད་རང་དང་དུས་མཉམ་པའི་
བུམ་པའི་རྒྱུ་མ་ཡིན་པར་ཐལ། ཁྱོད་དངོས་པོ་ཡིན་པའི་ཕྱིར། (སྤྱིར་དངོས་པོ་ཡིན་
ན། རང་གི་སྐད་ཅིག་ཕྱི་མ་སྐྱེད་རྒྱུ་ལས་རང་དང་དུས་མཉམ་པ་སྐྱེད་བྱེད་མ་ཡིན་
དགོས་པས་ཀ་བ་ཡང་རང་དང་དུས་མཉམ་པའི་གང་གི་ཡང་རྒྱུ་མ་ཡིན་པའི་ཕྱིར་
རོ།)ཡང་ཁ་ཅིག ཁྱོད་སྐལ་མཉམ་གྱི་རྒྱུ་ཡིན་ན། ཁྱོད་ཀྱི་སྐལ་མཉམ་གྱི་རྒྱུ་ཡོད་
པས་ཁྱབ་ཟེར་ན། ཟག་མེད་སྐད་ཅིག་དང་པོ་ཆོས་ཅན། ཁྱོད་ཀྱི་སྐལ་མཉམ་གྱི་རྒྱུ་
ཡོད་པར་ཐལ། ཁྱོད་སྐལ་མཉམ་གྱི་རྒྱུ་ཡིན་པའི་ཕྱིར། ཁྱབ་པ་ཁས། མ་གྲུབ་ན།
ཟག་མེད་སྐད་ཅིག་དང་པོ་ཆོས་ཅན། ཁྱོད་སྐལ་མཉམ་གྱི་རྒྱུ་ཡིན་པར་ཐལ། ཁྱོད་
རང་འབྲས་ཕྱི་མ་རང་དང་འདྲ་བར་སྐྱེད་བྱེད་ཡིན་པའི་ཕྱིར། (སྤྱིར་སྐལ་མཉམ་
གྱི་རྒྱུ་ལ་རང་གི་རིགས་འདྲ་ཕྱི་མ་རང་དང་འདྲ་བ་སྐྱེད་བྱེད་ཅིག་དགོས་པའི་་་་་
ཕྱིར།) རྩ་བར་འདོད་ན། (ཟག་མེད་སྐད་ཅིག་དང་པོའི་སྐལ་མཉམ་གྱི་རྒྱུ་ཡོད་
པར་འདོད་ན།) ཟག་མེད་སྐད་ཅིག་དང་པོ་ཆོས་ཅན། ཁྱོད་ཀྱི་སྐལ་མཉམ་གྱི་རྒྱུ་
198



མེད་པར་ཐལ། ཁྱོད་ཀྱི་རྒྱུ་ཡིན་ན་ཟག་བཅས་ཡིན་པ་ཁྱབ་པ་གང་ཞིག ཟག་
བཅས་ཡིན་ན་ཁྱོད་དང་ལྡོག་པ་རིགས་གཅིག་མ་ཡིན་པས་ཁྱབ་པའི་ཕྱིར། (ཟག་
མེད་སྐད་ཅིག་དང་པོ་སྐྱེད་བྱེད་ཀྱི་རྒྱུ་ལ་དེའི་སྔ་ལོགས་སུ་བྱུང་བའི་ཟག་བཅས་་་་
ཞིག་དགོས་པས་ཟག་བཅས་དེ་དང་ཟག་མེད་སྐད་ཅིག་དང་པོ་གཉིས་རིགས་མི་
འདྲ་བའི་ཕྱིར།) ཁ་ཅིག རྣ་ཤེས་ཀྱི་བརྒྱུད་རྒྱུར་གྱུར་བའི་བདག་རྐྱེན་ཡིན་ན། རྣ་
ཤེས་ཀྱི་ཐུན་མོང་མ་ཡིན་པའི་བདག་རྐྱེན་ཡིན་པས་ཁྱབ་ཟེར་བ་ལ། ཁོ་ན་རེ། རྣ་
ཤེས་ཀྱི་བརྒྱུད་རྒྱུར་གྱུར་བའི་ལྕེ་དབང་ཆོས་ཅན། རྣ་ཤེས་ཀྱི་ཐུན་མོང་མ་ཡིན་
པའི་བདག་རྐྱེན་ཡིན་པར་ཐལ། རྣ་ཤེས་ཀྱི་བརྒྱུད་རྒྱུར་གྱུར་བའི་བདག་རྐྱེན་ཡིན་
པའི་ཕྱིར། མ་གྲུབ་ན། རྣ་ཤེས་ཀྱི་བརྒྱུད་རྒྱུར་གྱུར་བའི་ལྕེ་དབང་རྣ་ཤེས་ཀྱི་བརྒྱུད་
རྒྱུར་གྱུར་བའི་བདག་རྐྱེན་ཡིན་པར་ཐལ། རྣ་ཤེས་ཀྱི་བརྒྱུད་རྒྱུར་གྱུར་བའི་ལྕེ་
དབང་ཡིན་པའི་ཕྱིར། དེར་ཐལ། ལྕེ་དབང་གིས་བརྒྱུད་ནས་བསྐྱེད་པའི་ངག་གི་སྨྲ་
བ་ཐོས་པའི་སྒྲ་འཛིན་རྣ་ཤེས་ཡོད་པའི་ཕྱིར། (དེ་ཡང་སྐྱེས་བུས་ལྕེ་ཤེས་ཀྱིས་རོ་
མྱང་བ་ལ་བརྟེན་ནས། རོ་ཞིམ་མི་ཞིམ་གྱི་ཁྱད་པར་གཞན་ལ་བཤད་པ་ན། སྐྱེས་བུ་
གཞོན་དེས་རོ་ཞིམ་མི་ཞིམ་གྱི་ཁྱད་པར་ཐོས་པ་ཡོད་པས་དེ་འདྲའི་སྒྲ་འཛིན་རྣ་་་་
ཤེས་ཡོད་པ་ཡིན་ནོ།)རྩ་བར་འདོད་ན། (རྣ་ཤེས་ཀྱི་བརྒྱུད་རྒྱུར་གྱུར་བའི་ལྕེ་
དབང་རྣ་ཤེས་ཀྱི་ཐུན་མོང་མ་ཡིན་པའི་བདག་རྐྱེན་ཡིན་པར་འདོད་ན།) རྣ་ཤེས་
ཀྱི་བརྒྱུད་རྒྱུར་གྱུར་བའི་ལྕེ་དབང་ཆོས་ཅན། རྣ་ཤེས་ཀྱི་ཐུན་མོང་མ་ཡིན་པའི་
བདག་རྐྱེན་མ་ཡིན་པར་ཐལ། རྣ་ཤེས་ཀྱི་ཐུན་མོང་མ་ཡིན་པའི་བདག་རྐྱེན་དུ་
གྱུར་བའི་ལྕེ་དབང་མེད་པའི་ཕྱིར། དེར་ཐལ། དབང་ཤེས་ལྔའི་ཁྱད་པར་ཡུལ་གྱི་
སྒོ་ནས་མི་འཇོག་པར་རང་རང་གི་ཐུན་མོང་མ་ཡིན་པའི་བདག་རྐྱེན་གྱིས་འཇོག་
199



དགོས་པའི་ཕྱིར། དེར་ཐལ། ཚད་མ་མདོ་ལས། ཐུན་མོང་མིན་པའི་རྒྱུ་ཡི་ཕྱིར། དེ་
ཡི་ཐ་སྙད་དབང་པོས་བྱས། །ཞེས་གསུངས་པའི་ཕྱིར། (དབང་ཤེས་ཤིག་ཡིན་ཚེ་
རང་གི་ཐུན་མོང་མ་ཡིན་པའི་བདག་རྐྱེན་རེ་ཡོད་དགོས་ལ། བདག་རྐྱེན་དེའི་
དབང་གིས་རང་ཉིད་དོན་ལྔ་གང་རུང་འཛིན་པའི་དབང་ཤེས་ཡིན་པ་ཤེས་ཐུབ་
སྟེ། དཔེར་ན། སྔོ་འཛིན་མིག་ཤེས་ལྟ་བུ་རང་གི་ཐུན་མོང་མ་ཡིན་པའི་བདག་རྐྱེན་
མིག་དབང་ལ་བརྟེན་ནས་བྱུང་ཞིང་རང་ཡུལ་སྔོན་པོ་འཛིན་པའི་ཤེས་པ་ཡིན་་་་་
པས་མིག་ཤེས་དང་སྔོ་འཛིན་མིག་ཤེས་སུ་གྲུབ་ལ། མིག་དབང་དེ་ཡང་རང་འབྲས་
མིག་ཤེས་ཀྱི་ཐུན་མོང་མ་ཡིན་པའི་བདག་རྐྱེན་ཡིན་པས་ཤེས་པ་གཞན་གྱི་བདག་
རྐྱེན་བྱེད་མི་ཐུབ་ཅིང། ཟུར་གྱི་ཐུན་མོང་མ་ཡིན་ཞེས་པས་ཐུན་མོང་བ་ཤེས་པ་
གཞན་གྱི་བདག་རྐྱེན་བྱེད་པ་བཀག་པ་ཡིན་ནོ།） ཁ་ཅིག འབྲས་བུ་ལྔ་བོ་གང་རུང་
ཡིན་ན། འབྲས་བུ་ཡིན་པས་ཁྱབ་ཟེར་ན། ཐར་བ་ཆོས་ཅན། འབྲས་བུ་ཡིན་པར་
ཐལ། འབྲས་བུ་ལྔ་བོ་གང་རུང་ཡིན་པའི་ཕྱིར། མ་གྲུབ་ན། ཐར་བ་ཆོས་ཅན།
འབྲས་བུ་ལྔ་བོ་གང་རུང་ཡིན་པར་ཐལ། བྲལ་འབྲས་ཡིན་པའི་ཕྱིར། མ་གྲུབ་ན།།
ཐར་བ་ཆོས་ཅན། བྲལ་འབྲས་ཡིན་པར་ཐལ། འགོག་བདེན་ཡིན་པའི་ཕྱིར། ཁྱབ་
སྟེ། བྲལ་འབྲས་དང་འགོག་བདེན་དོན་གཅིག་ཡིན་པའི་ཕྱིར། (སྤྱིར་བྲལ་འབྲས་
ཞེས་པ་ནི། རང་འདྲེན་བྱེད་ཀྱི་བར་ཆད་མེད་ལམ་ལྟ་བུས་རང་གི་ངོས་སྐལ་གྱི་
སྒྲིབ་པ་དེ་སྤང་བ་ན་སྤང་བྱ་དེ་དང་བྲལ་བའི་བྲལ་བ་བར་ཆད་མེད་ལམ་དེའི་་་་་
འབྲས་བུ་ལྟ་བུར་ཐོབ་པས་དེ་ལ་འབྲས་བུའི་མིང་གིས་བསྟན་པ་ཡིན་ལ། འབྲས་
བུ་དངོས་གནས་པ་མ་ཡིན་ཏེ། འབྲས་བུ་དངོས་གནས་པ་ལ་དངོས་པོ་ཞིག་དགོས་
པའི་ཕྱིར་རོ།) རྩ་བར་འདོད་ན། ཐར་བ་ཆོས་ཅན། འབྲས་བུ་མ་ཡིན་པར་ཐལ།
200



འདུས་བྱས་མ་ཡིན་པའི་ཕྱིར། མ་གྲུབ་ན། འདུས་བྱས་མ་ཡིན་པར་ཐལ། རྟག་པ་
ཡིན་པའི་ཕྱིར། ཁ་ཅིག རྣམ་སྨིན་གྱི་འབྲས་བུ། རྒྱུ་མཐུན་གྱི་འབྲས་བུ། བདག་པོའི་
འབྲས་བུ། སྐྱེས་བུས་བྱེད་པའི་འབྲས་བུ་བཞི་འགལ་བ་ཡིན་ཟེར་ན། ངན་འགྲོའི་
སྲོག་དབང་ཆོས་ཅན། རྣམ་སྨིན་གྱི་འབྲས་བུ། རྒྱུ་མཐུན་གྱི་འབྲས་བུ། བདག་པོའི་
འབྲས་བུ། སྐྱེས་བུའི་བྱེད་པའི་འབྲས་བུ་བཞི་པོ་མ་ཡིན་པར་ཐལ། དེ་བཞི་བོ་
འགལ་བ་ཡིན་པའི་ཕྱིར། འདོད་ན། ངན་འགྲོའི་སྲོག་དབང་ཆོས་ཅན། དེ་བཞི་བོ་
ཡིན་པར་ཐལ། རྣམ་སྨིན་གྱི་འབྲས་བུ་ཡིན་པ་གང་ཞིག ཕྱི་མ་གསུམ་པོ་རེ་རེ་ནས་
ཡིན་པའི་ཕྱིར། རྟགས་དང་པོ་མ་གྲུབ་ན། ངན་འགྲོའི་སྲོག་དབང་ཆོས་ཅན། རྣམ་
སྨིན་གྱི་འབྲས་བུ་ཡིན་པར་ཐལ། རང་གི་རྒྱུར་གྱུར་བའི་རྣམ་སྨིན་མི་དགེ་བའི་
འབྲས་བུ་ཡིན་པའི་ཕྱིར། དེར་ཐལ། རང་གི་རྒྱུར་གྱུར་བའི་རྣམ་སྨིན་ནག་པོའི་
འབྲས་བུ་ཡིན་པའི་ཕྱིར། (སྤྱིར་རྣམ་སྨིན་ནི། རང་རྒྱུ་དགེ་བ་ཟག་བཅས་དང་མི་
དགེ་བ་གང་རུང་གི་ནུས་པ་རིམ་གྱིས་སྨིན་པའི་རྒྱུ་ལས་རྩོལ་མེད་དུ་བྱུང་བའི་མ་
སྒྲིབ་ལུང་མ་བསྟན་གྱི་ཉེར་ཕུང་ཞིག་ལ་ཟེར། དེ་དང་རྣམ་སྨིན་གྱི་འབྲས་བུ་དོན་
གཅིག་ཡིན་ཏེ། རྣམ་སྨིན་གྱི་འབྲས་བུ་ཞེས་པ་ནི་དགེ་བའི་འབྲས་བུ་ཞེས་པ་ལྟ་
བུའི་རྣམ་སྨིན་གྱི་རྒྱུ་ལ་བྱས་ནས་དེའི་འབྲས་བུ་ཞེས་པ་མ་ཡིན་པར་རྣམ་སྨིན་་་་་
ཡང་ཡིན་འབྲས་བུ་ཡང་ཡིན་པས་རྣམ་སྨིན་གྱི་འབྲས་བུ་ཞེས་བརྗོད་པ་ཡིན་པའི་
ཕྱིར་རོ།) གཉིས་པ་མ་གྲུབ་ན། ངན་འགྲོའི་སྲོག་དབང་ཆོས་ཅན། རྒྱུ་མཐུན་གྱི་
འབྲས་བུ་ཡིན་པར་ཐལ། རང་གི་རྒྱུ་དང་ས་གཅིག་པའམ་རྣམ་པ་མཐུན་པའི་
འབྲས་བུ་ཡིན་པའི་ཕྱིར། རང་གི་རྒྱུ་དང་ས་གཅིག་པའི་འབྲས་བུ་ཡིན་པའི་ཕྱིར།
(རང་གི་རྒྱུ་དང་ས་གཅིག་མི་གཅིག་ནི་རང་གི་རྒྱུ་དང་རིགས་མཐུན་པའམ་་
201



རིགས་འདྲ་མི་འདྲ་ལ་བྱེད་དགོས་སོ། ངན་འགྲོའི་སྲོག་དབང་དེ་ཡང་རང་གི་
རིགས་མཐུན་གྱི་རྒྱུ་སྲོག་དབང་ལས་སྐྱེས་པའི་ཕྱིར་རོ།) གསུམ་པ་མ་གྲུབ་ན། ངན་
འགྲོའི་སྲོག་དབང་ཆོས་ཅན། བདག་པོའི་འབྲས་བུ་ཡིན་པར་ཐལ། དེ་འདྲའི་སྲོག་
དབང་དེ་ཉིད་སྐྱེད་བྱེད་ཀྱི་རྒྱུ་དེས་རང་ལས་གཞན་ལ་ལྟོས་མི་དགོས་པར་རང་་་་
དབང་དུ་སྐྱེད་པའི་ཕྱིར། (བདག་འབྲས་ནི་རང་གི་རྒྱུ་དེས་རང་དབང་དུ་སྐྱེད་
པའི་སྒོ་ནས་འཇོག་དགོས་སོ།) བཞི་བ་མ་གྲུབ་ན། ངན་འགྲོའི་སྲོག་དབང་ཆོས་
ཅན། སྐྱེས་བུས་བྱེད་པའི་འབྲས་བུ་ཡིན་པར་ཐལ། ཁྱོད་སྐྱེས་བུས་ལས་བྱས་པ་ལ་
བརྟེན་ནས་འགྲུབ་པའི་འབྲས་བུ་ཡིན་པའི་ཕྱིར། མ་གྲུབ་ན། དེར་ཐལ། ཁྱོད་སྐྱེས་
བུས་མི་དགེ་བའི་ལས་བསགས་པའི་འབྲས་བུ་ཡིན་པའི་ཕྱིར། (སྤྱིར་སྐྱེས་བུའི་
བྱེད་འབྲས་དང་དངོས་པོ་དོན་གཅིག་ཡིན་ལ། སྐྱེས་བུའི་བྱེད་འབྲས་ཞེས་པའི་
ཟུར་གྱི་སྐྱེས་བུ་ཞེས་པ་ནི་དངོས་པོ་ཐམས་ཅད་སྐྱེས་བུས་ལས་བྱས་ནས་འགྲུབ་པ་
ལྟར་རང་གི་རྒྱུ་དེའི་སྟོབས་ཀྱིས་སྐྱེས་པ་ཡིན་པའི་ཆ་ནས་བྱེད་འབྲས་སུ་བཞག་པ་
ཡིན་ནོ།)
2. རང་ལུགས་རྒྱུ་མཚན་དུ་འགོད་པ་ལ། རྒྱུ་ཞེས་པ་ནི། སྐྱེད་བྱེད་ཅིག་ལ་
ཟེར། རྒྱུ་ལ་དབྱེ་ན། བྱེད་རྒྱུ། ལྷན་ཅིག་འབྱུང་རྒྱུ། སྐལ་མཉམ་གྱི་རྒྱུ། མཚུངས་ལྡན་
གྱི་རྒྱུ། ཀུན་འགྲོའི་རྒྱུ། རྣམ་སྨིན་གྱི་རྒྱུ་དང་དྲུག་ཡོད། དང་པོ། བྱེད་རྒྱུ་ཞེས་པ་ནི།
ཆོས་རང་སྐྱེ་བ་ལ་གེགས་མི་བྱེད་ཅིང་རང་ལས་དོན་གཞན་པའི་འདུས་བྱས་ལ་་་་་
ཟེར། ཆོས་དེའི་བྱེད་རྒྱུ་ཞེས་པ་ནི། ཆོས་དེ་དང་རྫས་ཐ་དད་ཀྱང་ཡིན། ཆོས་དེ་སྐྱེ་
པ་ལ་གེགས་མི་བྱེད་པ་ཡང་ཡིན་པའི་གཞི་མཐུན་དུ་དམིགས་པ་ཞིག་ལ་ཟེར། ་་་་་
དཔེར་ན། ཀ་བ་དང་དུས་མཉམ་པའི་བུམ་པ་དེ་ཀ་བའི་བྱེད་རྒྱུ་ཡིན་ཏེ། ཀ་བ་
202་



དང་རྗེས་ཐ་དད་ཀྱང་ཡིན་ལ། ཀ་བ་སྐྱེ་པ་ལ་གེགས་མི་བྱེད་པ་ཡང་ཡིན་པའི་གཞི་
མཐུན་པ་ཡིན་པའི་ཕྱིར། དེ་ཡང་ཆོས་དེའི་བྱེད་རྒྱུ་ཡིན་ན། ཆོས་དེའི་རྒྱུ་ཡིན་མི་
དགོས་ཏེ། ཆོས་དེ་སྐྱེ་པ་ལ་གེགས་མི་བྱེད་པའི་རྒྱུའམ་དངོས་པོ་ཡིན་པའི་རྒྱུ་
མཚན་གྱིས་འཇོག་དགོས་པ་ཡིན་ནོ། དབྱེ་ན། བྱེད་རྒྱུ་ནུས་ལྡན་དང་བྱེད་རྒྱུ་ནུས་
མེད་གཉིས་ཡོད། ཆོས་དེའི་བྱེད་རྒྱུ་ནུས་ལྡན་ཞེས་པ་ནི། ཆོས་དེ་སྐྱེ་པ་ལ་ཕན་
འདོགས་བྱེད་ཀྱི་འདུས་བྱས་ཞིག་ལ་ཟེར། དཔེར་ན། བུམ་པའི་རྒྱུར་གྱུར་བའི་ལྷན་
ཅིག་བྱེད་རྐྱེན་དང་ཉེར་ལེན་ལྟ་བུ་བུམ་པའི་བྱེད་རྒྱུ་ནུས་ལྡན་ཡིན་ནོ། ཆོས་དེའི་
བྱེད་རྒྱུ་ནུས་མེད་ཅེས་པ་ནི། ཆོས་དེ་སྐྱེ་པ་ལ་ཕན་འདོགས་པར་མི་བྱེད་པའི་ཆོས་
ཞིག་ལ་ཟེར། དཔེར་ན། བུམ་པ་དང་དུས་མཉམ་པའི་ཀ་བ། ཅོག་ཙེ་ལྟ་བུ་བུམ་
པའི་བྱེད་རྒྱུ་ནུས་མེད་ཡིན་ནོ། གཉིས་པ། ལྷན་ཅིག་འབྱུང་རྒྱུ་ཞེས་པ་ནི། ཕན་ཚུན་
རྫས་སུ་གྲུབ་པའི་དུས་མཉམ་ཡང་ཡིན། ཕན་ཚུན་སྐྱེ་བ་ལ་གེགས་མི་བྱེད་པ་ཡང་
ཡིན་པའི་གཞི་མཐུན་དུ་དམིགས་པ་ཞིག་ལ་ཟེར། དཔེར་ན། དུས་མཉམ་དུ་སྐྱེས་
པའི་ཀ་བུམ་གཉིས་ལྟ་བུར་མཚོན་ན། ཀ་བུམ་གཉིས་ཕན་ཚུན་རྫས་སུ་གྲུབ་པའི་
དུས་མཉམ་ཡང་ཡིན། ཀ་བས་བུམ་པ་སྐྱེ་པ་ལ་གེགས་མི་བྱེད་ཅིང་། བུམ་པས་ཀ་
བ་སྐྱེ་བ་ལ་གེགས་མི་བྱེད་པའི་གཞི་མཐུན་དུ་གྱུར་བས་ལྷན་ཅིག་འབྱུང་བའི་རྒྱུ་་་
ཡིན་པའོ། །གསུམ་པ། སྐལ་མཉམ་གྱི་རྒྱུ་ཞེས་པ་ནི། རང་འབྲས་རང་དང་རིགས་
འདྲ་པར་སྐྱེད་བྱེད་ཅིག་ལ་ཟེར། དཔེར་ན། བུམ་པ་དང་རྣམ་མཁྱེན་སོགས་རྒྱུན་
བཅས་ཀྱི་དངོས་པོ་ཐམས་ཅད་དེ་ཡིན་ནོ། བུམ་པ་ནི་རང་དང་བུམ་པ་ཡིན་པ་ལ་
ལྡོག་པ་རིགས་འདྲའི་འབྲས་བུ་སྐྱེད་བྱེད་ཀྱི་རྒྱུ་དེ་རང་གི་རྒྱུན་ཕྱི་མའི་བུམ་པའི་་་་
སྐལ་མཉམ་གྱི་རྒྱུ་དང་། རྣམ་མཁྱེན་ཡང་དེ་དང་འདྲ་བའི་ཕྱིར་རོ། དེས་ན་སྐལ་
203



མཉམ་གྱི་རྒྱུ་ནི། རང་འབྲས་དེ་སྐྱེད་བྱེད་ཀྱི་རྒྱུ་ཡང་ཡིན། རང་གི་འབྲས་བུ་དང་
རྣམ་པ་སྟེ་ལྡོག་པ་རིགས་འདྲ་ཡང་ཡིན་པ་དགོས་ཏེ། སྐལ་མཉམ་གྱི་རྒྱུ་ཞེས་པའི་
སྐལ་བ་ནི་རིགས་ལྡོག་དང་།་མཉམ་པ་ནི་འདྲ་བ་དང་། རྒྱུ་ནི་སྐྱེད་བྱེད་ཀྱི་རྒྱུ་ལ་
བྱེད་པ་ཡིན་པས་རང་དང་ལྡོག་པ་རིགས་འདྲ་བའི་རང་འབྲས་སྐྱེད་བྱེད་ཀྱི་རྒྱུ་དེ་
སྐལ་མཉམ་གྱི་རྒྱུ་ཡིན་པའི་ཕྱིར་རོ། བཞི་བ་མཚུངས་ལྡན་གྱི་རྒྱུ་ཞེས་པ་ནི། ཕན་
ཚུན་མཚུངས་ལྡན་རྣམ་པ་ལྔ་མཚུངས་ཀྱང་ཡིན། ཕན་ཚུན་སྐྱེ་པ་ལ་གེགས་མི་བྱེད་
པ་ཡང་ཡིན་པའི་གཞི་མཐུན་དུ་དམིགས་པ་ཞིག་ལ་ཟེར། དཔེར་ན། མིག་གི་རྣམ་
ཤེས་དང་དེའི་འཁོར་དུ་བྱུང་བའི་ཚོར་བ་ལྟ་བུ་ཡིན་ཏེ། མིག་གི་རྣམ་ཤེས་ནི་དེའི་
འཁོར་གྱི་ཚོར་བ་དང་དམིགས་པ་རྣམ་པ་དུས་རྟེན་རྫས་ལྔ་མཚུངས་པ་སྟེ་འདྲ་ལ།
དེའི་འཁོར་གྱི་ཚོར་བ་ཡང་མིག་གི་རྣམ་ཤེས་དང་དམིགས་པ་རྣམ་པ་དུས་རྟེན་་་་་
རྫས་ལྔ་མཚུངས་ཤིང་འདྲ་བ་གང་ཞིག མིག་གི་རྣམ་ཤེས་དེའི་འཁོར་གྱི་ཚོར་བ་སྐྱེ་
བ་ལ་གེགས་མི་བྱེད་པ་ཙམ་གྱིས་ཕན་འདོགས། དེའི་འཁོར་གྱི་ཚོར་པས་ཀྱང་མིག་
གི་རྣམ་ཤེས་སྐྱེ་བ་ལ་གེགས་མི་བྱེད་པ་ཙམ་གྱིས་ཕན་འདོགས་པའི་ཕྱིར་རོ། ལྔ་བ།
ཀུན་འགྲོའི་རྒྱུ་ཞེས་པ་ནི། རང་གི་འབྲས་བུར་གྱུར་བའི་རང་དང་ས་གཅིག་པའི་
ཉོན་མོངས་ཅན་ཕྱི་མ་སྐྱེད་བྱེད་ཀྱི་ཉོན་མོངས་ཅན་ལ་ཟེར། དཔེར་ན། འདོད་
པའི་འདོད་ཆགས་དེ་འདོད་པའི་ཁམས་དང་ས་གཅིག་པའི་འདོད་པའི་འདོད་་་་
ཆགས་ཕྱི་མ་དང་འདོད་པའི་མ་རིག་པ་དང་ཞེ་སྡང་ཁོང་ཁྲོ་སོགས་དང་མཚུངས་
ལྡན་གྱི་འདོད་པའི་སེམས་དང་ཀུན་འགྲོ་ལྔ་ལ་སོགས་པའི་ཉོན་མོངས་ཅན་ཕྱི་མ་
ཀུན་སྐྱེད་བྱེད་ཀྱི་ཉོན་མོངས་ཅན་ཡིན་པས་འདོད་པའི་འདོད་ཆགས་དེ་ཀུན་་་་་
འགྲོའི་རྒྱུ་ཡིན་པ་བཞིན་དུ། ཀུན་འགྲོའི་རྒྱུ་ནི་ཀུན་འགྲོའི་རྒྱུ་རང་ཉིད་འདོད་པའི་
204



ས་བ་དང༌། གཟུགས་དང་གཟུགས་མེད་ཀྱི་ས་བ་གང་ཡིན་ན་ཀུན་འགྲོའི་རྒྱུ་རང་
དང་ས་གཅིག་པའི་རང་གི་འབྲས་བུར་གྱུར་བའི་ཉོན་མོངས་ཅན་རང་གི་ཕྱི་་་་་
ལོགས་སུ་བྱུང་བ་དེ་སྐྱེད་པར་བྱེད་པའི་ཉོན་མོངས་ཅན་ཡིན་པ་ཤེས་པར་བྱའོ། ་
དྲུག་པ། རྣམ་སྨིན་གྱི་རྒྱུ་ཞེས་པ་ནི། རང་འབྲས་རྣམ་སྨིན་སྐྱེད་བྱེད་ཀྱི་རིགས་སུ་
གནས་པའི་མི་དགེ་བ་དང་དགེ་བ་ཟག་བཅས་གང་རུང་གིས་བསྡུས་པ་ལ་ཟེར། །
དེ་ཡང་ལུང་མ་བསྟན་གྱིས་རྣམ་སྨིན་སྐྱེད་མི་ནུས་ལ། དགེ་བ་ཟག་མེད་ཀྱིས་རྣམ་
སྨིན་སྐྱེད་ནུས་ཀྱང་སྐྱེད་མི་སྲིད་པའི་ཕྱིར། རྣམ་སྨིན་གྱི་རྒྱུ་ནི་དགེ་བ་ཟག་བཅས་
དང་ཡང་ན་མི་དགེ་བ་གང་རུང་གིས་བསྡུས་པའི་ཆོས་ཤིག་དགོས་པ་ཡིན་ནོ། ་་་་་
དཔེར་ན། འདོད་པའི་འདོད་ཆགས་ལྟ་བུ་བསྐྱེད་ན། རང་གི་འབྲས་བུ་ཇི་འདྲ་
ཞིག་ཏུ་སྨིན་འགྱུར་གྱི་ཁྱད་པར་རམ་རང་བཞིན་ཇི་ལྟར་ཡིན་པ་དེ་ལྟར་དུ་རང་
གི་བག་ཆགས་ཀྱི་རྒྱུན་ལ་བརྟེན་ནས་རིམ་གྱིས་དམྱལ་བའི་ཉེར་ཕུང་དང་ཡི་་་་་་་
དྭགས་ཀྱི་ཉེར་ཕུང་སོགས་རྒྱུ་རང་དང་རྣམ་པ་མི་འདྲ་བའི་འབྲས་བུའི་རྣམ་པར་
སྨིན་པར་འགྱུར་བ་བཞིན། དགེ་བ་ཟག་བཅས་རྣམས་ཀྱིས་རང་གི་བག་ཆགས་ཀྱི་
རྒྱུན་ལ་བརྟེན་ནས་རིམ་གྱིས་མངོན་མཐོའི་ཉེར་ཕུང་གི་འབྲས་བུ་སོགས་སྨིན་པ་
ལྟ་བུའོ། རྣམ་སྨིན་གྱི་རྒྱུ་ལ་དབྱེ་ན། མི་དགེ་བ་དང་དགེ་བ་ཟག་བཅས་གཉིས་ཡོད་
དོ། དང་པོ་ནི། སྲོག་གཅོད་ཀྱི་ལས་ལྟ་བུ། གཉིས་པ་ནི། མིར་སྐྱེ་བ་འཕེན་བྱེད་ཀྱི་
ལས་ལྟ་བུའོ། དགེ་བ་ཟག་བཅས་དང་མི་དགེ་བ་གཉིས་ཆོས་ཅན། རྣམ་སྨིན་གྱི་རྒྱུ་
ཡིན་ཏེ། རང་གི་ངོ་བོ་སྟོབས་དང་ལྡན་ཞིང་སྲེད་པའི་བརླན་དང་བཅས་པའི་ཕྱིར།
དཔེར་ན། ས་བོན་གཙང་ཞིང་བརླན་དང་ལྡན་པ་བཞིན་ནོ། རང་གི་ངོ་བོ་སྟོབས་
དང་ལྡན་ཏེ། རང་འབྲས་རྣམ་སྨིན་སྐྱེད་པ་ལ་རང་གི་ངོ་བོ་སྟོབས་དང་ལྡན་པ་
205



ཡིན་པའི་ཕྱིར། དེར་ཐལ། དགེ་བ་ཟག་བཅས་རྣམས་ནི་རང་གི་བག་ཆགས་ཀྱི་
རྒྱུན་ལ་བརྟེན་ནས་རིམ་གྱིས་མངོན་མཐོའི་ཉེར་ཕུང་གི་འབྲས་བུ་རུ་སྨིན་དགོས་
ལ། མི་དགེ་བ་རྣམས་དེ་ལྟར་ངན་སོང་གི་ཉེར་ཕུང་དུ་སྨིན་འགྱུར་གྱི་རྒྱུ་ཡིན་པའི་
ཕྱིར། སྲེད་པའི་བརླན་དང་བཅས་པ་ཡིན་ཏེ། ཁྱོད་བདག་ལ་ཆགས་པའི་སྲེད་པའི་
རྒྱུ་ལས་བྱུང་བའང་ཡིན། སྲེད་པས་གསོས་གདབ་བྱ་ཡང་ཡིན་པའི་ཕྱིར་ཏེ། དེ་
དག་སྲེད་པའི་ནུས་པ་བགོ་ས་ཡིན་པའི་ཕྱིར་རོ། ལུང་མ་བསྟན་རྣམས་རྣམ་སྨིན་
གྱི་རྒྱུ་མ་ཡིན་ཏེ། སྲེད་པའི་བརླན་དང་བཅས་ཀྱང་ངོ་བོ་སྟོབས་དང་མི་ལྡན་པའི་
ཕྱིར། དཔེར་ན། ས་བོན་རུལ་བ་བརླན་དང་ལྡན་པ་ལྟ་བུའོ། དགེ་བ་ཟག་མེད་
རྣམས་རྣམ་སྨིན་གྱི་རྒྱུ་མ་ཡིན་ཏེ། ངོ་བོ་སྟོབས་དང་ལྡན་ཡང་སྲེད་པའི་བརླན་
དང་བྲལ་བའི་ཕྱིར། དཔེར་ན། ས་བོན་སྐྱོན་མེད་བརླན་དང་བྲལ་བ་བཞིན་ནོ།
རྐྱེན་ཞེས་པ་ནི། རང་གི་འབྲས་བུ་ལ་ཕན་འདོགས་བྱེད་ཅིག་ལ་ཟེར། དཔེར་ན།
དངོས་པོ་རྣམས་རང་གི་འབྲས་བུ་ལ་ཕན་འདོགས་པའམ་དེའི་མཐུན་རྐྱེན་ཡིན་་་་
པས་རྐྱེན་ཞེས་བྱ་ལ། རྐྱེན་དང་དངོས་པོ་རྒྱུ་གསུམ་དོན་གཅིག་ཡིན་ནོ། འདི་ལ་
དབྱེ་ན། རྒྱུ་རྐྱེན། དེ་མ་ཐག་རྐྱེན། དམིགས་རྐྱེན། བདག་རྐྱེན་དང་བཞི་ཡོད། དང་
པོ། རྒྱུ་རྐྱེན་ཞེས་པ་ནི། རང་འབྲས་སྐྱེད་བྱེད་ཀྱི་རྒྱུ་ལ་ཟེར། དཔེར་ན། དངོས་པོ་
ཐམས་ཅད་དེ་ཡིན་ཏེ། དེ་ཐམས་ཅད་རང་གི་འབྲས་བུ་སྐྱེད་བྱེད་ཀྱི་རྒྱུ་ཡིན་པའི་
ཕྱིར། རྒྱུ་རྐྱེན་དང་དངོས་པོ་རྐྱེན་གསུམ་དོན་གཅིག་ཡིན་ནོ། གཉིས་པ། དེ་མ་ཐག་
རྐྱེན་ཞེས་པ་ནི། རང་འབྲས་ཤེས་པ་མྱོང་བ་གསལ་རིག་ཙམ་དུ་གཙོ་བོར་དངོས་
སུ་སྐྱེད་བྱེད་ཀྱི་རིག་པ་ཞིག་ལ་ཟེར། དཔེར་ན། སྔོ་འཛིན་མངོན་སུམ་གྱི་སྔ་ལོགས་
དེ་མ་ཐག་ཏུ་བྱུང་བའི་སྔོན་པོ་ཡིད་ལ་བྱེད་པའི་ཤེས་པ་ལྟ་བུ་ཡིན་ཏེ། དེ་འདྲའི་
206



སྔོན་པོ་ཡིད་ལ་བྱེད་པའི་ཤེས་པ་དེས་རང་ཡུལ་གྱི་རྣམ་པ་གསལ་བོར་སྣང་སྟོབས་
ཀྱིས་ཤེས་པ་གཞན་གྱིས་བར་མ་ཆོད་པར་དེ་མ་ཐག་ཏུ་སྔོ་འཛིན་མངོན་སུམ་སྐྱེད་
པའི་རྐྱེན་དུ་གྲུབ་པས་ན་སྔོ་འཛིན་མངོན་སུམ་གྱི་དེ་མ་ཐག་རྐྱེན་དུ་གྲུབ་པ་ཡིན་
ནོ། གསུམ་པ། དམིགས་རྐྱེན་ཞེས་པ་ནི། རང་འབྲས་ཤེས་པ་ཕྱི་མ་རང་གི་རྣམ་ལྡན་
དུ་གཙོ་བོར་དངོས་སུ་སྐྱེད་བྱེད་ལ་ཟེར། དཔེར་ན། སྔོ་འཛིན་དབང་མངོན་གྱི་སྔ་
ལོགས་སུ་བྱུང་བའི་སྔོན་པོ་ལྟ་བུ་སྔོ་འཛིན་དབང་མངོན་གྱི་དམིགས་རྐྱེན་ཡིན་ཏེ།
དེ་འདྲའི་སྔོན་པོ་དེས་རང་འབྲས་ཤེས་པ་ཕྱི་མ་སྔོ་འཛིན་དབང་མངོན་དེ་རང་གི་
རྣམ་ལྡན་དུ་སྐྱེད་པའི་རྐྱེན་བྱེད་པའི་ཕྱིར། དེ་འདྲའི་སྔོ་འཛིན་མིག་ཤེས་དེ་སྔོན་
པོའི་རྣམ་ལྡན་དུ་སྐྱེས་ཚུལ་ནི། དཔེར་ན། ཤེལ་དེ་ཚོན་སྔོན་པོའི་སྟེང་དུ་བཞག་ན་
སྔོན་པོའི་རྣམ་པར་སྣང་། ཚོན་དམར་པོའི་སྟེང་དུ་བཞག་ན་དམར་པོའི་རྣམ་པར་
སྣང་བ་བཞིན་དུ། སྔོ་འཛིན་མིག་ཤེས་དེ་ཡུལ་སྔོན་པོའི་སྟེང་དུ་ཁྱབ་པ་ན་སྔོ་
འཛིན་མིག་ཤེས་ཀྱི་གཟུང་ཆ་དེ་ཡུལ་སྔོན་པོ་དེའི་རྐྱེན་གྱིས་གསལ་བའི་རང་་་་་་་་
བཞིན་གྱིས་སྔོན་པོའི་རྣམ་པ་རུ་སྐྱེས་པ་ཡིན་ནོ། བཞི་བ། བདག་རྐྱེན་ཞེས་པ་ནི།
རང་འབྲས་ཤེས་པ་ཡུལ་འཛིན་ནུས་སུ་རང་དབང་དུ་སྐྱེད་པའི་རྐྱེན་ལ་ཟེར། ་་་་་་
དཔེར་ན། སྔོ་འཛིན་མིག་ཤེས་ཀྱི་ཐུན་མོང་མ་ཡིན་པའི་བདག་རྐྱེན་དུ་གྱུར་བའི་
མིག་དབང་ལྟ་བུ་སྟེ། དེ་འདྲའི་མིག་དབང་དེས་རང་འབྲས་སྔོ་འཛིན་མིག་ཤེས་དེ་
རང་ཡུལ་སྔོན་པོ་འཛིན་ནུས་པ་ཅན་དུ་རང་དབང་དུ་སྐྱེད་པའི་རྐྱེན་བྱེད་པའི་་་་
ཕྱིར་རོ། སྤྱིར་དངོས་པོ་ཡིན་ན། རྒྱུ་རྐྱེན། བདག་རྐྱེན། དམིགས་རྐྱེན་གསུམ་ག་ཡིན་
པས་ཁྱབ་ལ། དེ་མ་ཐག་རྐྱེན་ཡིན་ན། ཤེས་པ་ཡིན་པས་ཁྱབ། དངོས་པོ་ཡིན་ན།
རང་གི་རྒྱུ་རྐྱེན་དང་བདག་རྐྱེན་གཉིས་ཀ་ཡོད་པས་ཁྱབ། རང་གི་དམིགས་རྐྱེན་
207



དང་རང་གི་དེ་མ་ཐག་རྐྱེན་གཉིས་ཀ་ཡོད་པའི་ཆོས་ཡིན་ན། ཤེས་པ་ཡིན་པས་
ཁྱབ་བོ། འབྲས་བུ་ཞེས་པ་ནི། བསྐྱེད་བྱ་ལ་ཟེར། འབྲས་བུ་ལ་སྒྲའི་བརྗོད་རིགས་ཀྱི་
སྒོ་ནས་དབྱེ་ན། རྣམ་སྨིན་གྱི་འབྲས་བུ། རྒྱུ་མཐུན་གྱི་འབྲས་བུ། སྐྱེས་བུའི་བྱེད་
འབྲས། བདག་འབྲས། བྲལ་འབྲས་དང་ལྔ་ཡོད་པའི་ཕྱིར། དང་པོ། རྣམ་སྨིན་གྱི་
འབྲས་བུ་ཞེས་པ་ནི། རང་གི་རྒྱུར་གྱུར་བའི་མི་དགེ་བ་དང་དགེ་བ་ཟག་བཅས་
གང་རུང་ལས་སྐྱེས་པའི་རྒྱུད་ཀྱིས་བསྡུས་པའི་མ་བསྒྲིབ་ལུང་དུ་མ་བསྟན་པའི་་་་་
ཆོས་ལ་ཟེར། དེ་དང་རྣམ་སྨིན་དོན་གཅིག དཔེར་ན། ཟག་བཅས་ཉེར་ལེན་གྱི་
ཕུང་པོ་ལྟ་བུ་ཡིན་ཏེ། འདི་ཡང་སྐྱེས་བུའི་རྩོལ་བས་དེ་ལྟར་དུ་བཟོ་མི་དགོས་པར་
རང་ཤུགས་ཀྱིས་ཡུངས་འབྲུ་ས་འོག་ཏུ་སྨིན་པ་ལས་ཡུངས་མ་དང་ལོ་མ་མདོག་་་་
དབྱིབས་སོགས་སྣ་ཚོགས་པ་ཅན་དུ་སྐྱེ་ཞིང་། དེ་ཡང་རྒྱུ་དང་རིགས་མི་འདྲ་བ་
ཡིན་པ་བཞིན་དུ་ཟག་བཅས་ཀྱི་དགེ་མི་དགེ་དང་དེའི་ལས་ཀྱི་ནུས་པ་ཡོངས་སུ་་་་
སྨིན་པ་ན། རྒྱུ་དེ་ལས་འབྲས་བུ་ཇི་འདྲ་ཡིན་པ་དེ་འདྲར་སྐྱེད་པའི་རྩོལ་བ་མི་
དགོས་པར་རང་ཤུགས་ཀྱིས་རྒྱུ་དང་རིགས་མི་འདྲ་བའི་ཉེར་ཕུང་གི་ཁྱད་པར་་་་་
གཟུགས་དང་། གཟུགས་ཕུང་སོགས་རྣམ་པ་མི་འདྲ་བ་འབྱུང་བ་བཞིན་ནོ། དཔེར་
ན། གང་ཟག་གང་ཡང་རུང་བས་སྲོག་གཅོད་ཀྱི་ལས་ལས་སྡུག་བསྔལ་འབྱུང་བར་
མི་འདོད་ཀྱང་འབྱུང་བ་བཞིན་དུ་དགེ་སྡུག་གི་ནུས་པ་སྨིན་ན། འབྱུང་བར་མི་
འདོད་ཀྱང་རང་དབང་གིས་འབྱུང་ལ། མཐོ་རིས་ཀྱི་ལུས་རྟེན་གྱི་རྒྱུར་བསགས་
པའི་ལས་ཀྱི་འབྲས་བུ་དེ་དེ་མ་ཐག་ཏུ་འགྲུབ་པར་འདོད་ཀྱང་ལས་ཀྱི་ནུས་པ་མ་
སྨིན་ན་མི་འབྱུང་བ་བཞིན་ཅི་དགར་འདོད་ཀྱང་མི་འབྱུང་བ་ལྟར་ལས་ཀྱི་འབྲས་
བུ་གཞན་ལ་ཡང་ཤེས་པར་བྱའོ། གཉིས་པ། རྒྱུ་མཐུན་གྱི་འབྲས་བུ་ཞེས་པ་ནི། རང་
208



རྒྱུ་རང་དང་ས་གཅིག་པ་དང་རྣམ་པ་མཐུན་པ་གང་རུང་དུ་གྱུར་བའི་འདུས་བྱས་
ཞིག་ལ་ཟེར། དཔེར་ན། བུམ་པའི་འབྲས་བུར་གྱུར་བའི་བུམ་པ་ལྟ་བུ་སྟེ། དེ་འདྲའི་
བུམ་པ་དེ་རང་གི་རྒྱུ་བུམ་པ་དང་རྣམ་པ་མཐུན་པ་སྟེ། རིགས་འདྲ་བའི་འབྲས་བུ་
ཡིན་ཕྱིར་རྒྱུ་མཐུན་གྱི་འབྲས་བུ་ཡིན་ནོ། གསུམ་པ། སྐྱེས་བུའི་བྱེད་འབྲས་ཞེས་པ་
ནི། རང་གི་རྒྱུའི་སྟོབས་ལས་སྐྱེས་པའི་འབྲས་བུ་ལ་ཟེར། དཔེར་ན། དངོས་པོ་
ཐམས་ཅད་དེ་ཡིན་ལ། བུམ་པ་ལྟ་བུར་མཚོན་ན། སྐྱེས་བུས་ལས་བྱས་སྟོབས་ལས་
བྱུང་བའི་འབྲས་བུ་ལྟར་རང་གི་བྱེད་པའི་རྒྱུ་ཉེར་ལེན་དང་ལྷན་ཅིག་བྱེད་རྐྱེན་གྱི་
སྟོབས་ལས་སྐྱེས་པའི་འབྲས་བུ་ཡིན་པའི་ཕྱིར་རོ། བཞི་བ། བདག་འབྲས་ཞེས་པ་
ནི། རང་རྒྱུས་རང་དབང་དུ་བསྐྱེད་པར་བྱ་བ་དེ་ཡིན་ལ། དཔེར་ན། ཞིང་པས་རྩོལ་
བས་བསྒྲུབས་པའི་ལོ་ཏོག་ལྟ་བུ་སྟེ། དེ་འདྲའི་ལོ་ཏོག་ཞིང་པས་རྩོལ་བའམ་བདག་
པོ་ལྟ་བུ་བྱས་ནས་སྐྱེད་པའི་འབྲས་བུ་ཡིན་ཙ་ན་བདག་འབྲས་ཞེས་པ་ཡིན་ནོ། དེ་
དང་དངོས་པོ་དོན་གཅིག་མིང་གི་རྣམ་གྲངས་སོ། ལྔ་བ། བྲལ་འབྲས་ཞེས་པ་ནི། །
གཉེན་པོ་ཤེས་རབ་ཀྱི་སྟོབས་ཀྱིས་རང་གི་སྤང་བྱ་ཟད་པའི་འབྲས་བུའི་བརྡར་་་་་
བཏགས་པ་ཞིག་ལ་ཟེར། དཔེར་ན། བདག་མེད་རྟོགས་པའི་ཤེས་རབ་ལྟ་བུ་སྟེ།
བདག་མེད་རྟོགས་པའི་ཤེས་རབ་ཀྱིས་རང་གི་ངོས་སྐལ་གྱི་སྤང་བྱ་ཅི་རིགས་ཟད་
པའམ་སྤང་བའི་ཆ་དེལ་བྲལ་འབྲས་ཞེས་པ་ཡིན་ལ། མཐོང་ལམ་བར་ཆད་མེད་
ལམ་གྱིས་རང་གི་ངོས་སྐལ་གྱི་སྤང་བྱ་མཐོང་སྤང་སྤངས་པའི་འགོག་བདེན་ལྟ་་་་་
བུའོ། དེ་ལ་ཡང་ཐེག་ཆེན་གྱི་དབང་དུ་བྱས་པའི་དེ་དང་ཐེག་དམན་གྱི་དབང་དུ་
བྱས་པའི་དེ་གཉིས་ལས། ཐེག་པ་ཆེན་པོའི་དབང་དུ་བྱས་པའི་འགོག་བདེན་ནི།
གཉེན་པོ་སྟོང་ཉིད་མངོན་སུམ་དུ་རྟོགས་པའི་ཤེས་རབ་སྒོམ་པ་ལ་བརྟེན་ནས་་་་་
209



ཐོབ་པ་ཡིན་ལ། ཐེག་དམན་གྱི་དབང་དུ་བྱས་པའི་འགོག་བདེན་ནི། གཉེན་པོ་
གང་ཟག་གི་བདག་མེད་མངོན་སུམ་དུ་རྟོགས་པའི་ཤེས་རབ་དང་གཟུང་འཛིན་་་་ །
གཉིས་སྟོང་ཉིད་མངོན་སུམ་དུ་རྟོགས་པའི་ཤེས་རབ་ཅི་རིགས་སྒོམ་པ་ལ་བརྟེན་
ནས་ཐོབ་དགོས་པ་ཡིན་ནོ། དེ་ཡང་བྲལ་འབྲས་ཡིན་ན། འབྲས་བུ་མ་ཡིན་པས་
ཁྱབ་སྟེ། དེ་ཡིན་ན། རྟག་པ་ཡིན་དགོས་པའི་ཕྱིར། རྣམ་སྨིན་གྱི་འབྲས་བུ་ཡིན་ན།
རང་གི་རྒྱུར་གྱུར་བའི་རྣམ་སྨིན་གྱི་རྒྱུ་མི་དགེ་བ་དང་། དགེ་བ་ཟག་བཅས་གང་
རུང་གིས་ཁྱབ་སྟེ། རྣམ་སྨིན་དང་རྣམ་སྨིན་གྱི་འབྲས་བུ་དོན་གཅིག་ཡིན་པ་གང་
ཞིག མཛོད་ལས། རྣམ་སྨིན་འབྲས་བུ་ཐ་མའི་ཡིན། ཞེས་གསུངས་པའི་ཐ་མ་ནི་རྒྱུ་
དྲུག་གི་ཐ་མ་རྣམ་སྨིན་གྱི་རྒྱུ་ལ་བྱེད་པའི་ཕྱིར། རྒྱུ་མཐུན་གྱི་འབྲས་བུ་ཡིན་ན།
རང་གི་རྒྱུར་གྱུར་བའི་སྐལ་མཉམ་གྱི་རྒྱུ་དང་ཀུན་འགྲོའི་རྒྱུ་གང་རུང་ཡོད་པས་་་་་
ཁྱབ་སྟེ། མཛོད་ལས། རྒྱུ་མཐུན་སྐལ་མཉམ་ཀུན་འགྲོ་བའི། ཞེས་གསུངས་པའི་ཕྱིར།
རྣམ་སྨིན་གྱི་འབྲས་བུ་ཡིན་ན། ལུང་མ་བསྟན་ཡིན་པས་ཁྱབ་སྟེ། མཛོད་ལས། རྣམ་
སྨིན་ལུང་དུ་མ་བསྟན་ཆོས། ཞེས་གསུངས་པའི་ཕྱིར། ལུང་མ་བསྟན་ཡིན་ན། རྣམ་
སྨིན་གྱི་འབྲས་བུ་ཡིན་པས་མ་ཁྱབ་སྟེ། བུམ་པ་དེ་ལུང་མ་བསྟན་ཡིན་ཡང་རྣམ་
སྨིན་གྱི་འབྲས་བུ་མ་ཡིན་པའི་ཕྱིར་ཏེ། རྣམ་སྨིན་མ་ཡིན་པའི་ཕྱིར། དངོས་པོ་ཡིན་
ན། སྐྱེས་བུའི་བྱེད་འབྲས་དང་བདག་འབྲས་གཉིས་ཀ་ཡིན་པས་ཁྱབ། ཟག་མེད་
སྐད་ཅིག་དང་པོ་མ་ཡིན་པའི་འདུས་བྱས་ཡིན་ན། རྒྱུ་མཐུན་གྱི་འབྲས་བུ་ཡིན་
པས་ཁྱབ། བྲལ་བའི་འབྲས་བུ་ཡིན་ན། འགོག་བདེན་ཡིན་པས་ཁྱབ་བོ། །
3. ཁྱབ་ཆེའི་ཁས་ལེན་འགའ་ཞིག་འགོད་པ་ལ། དངོས་པོ་ཞིག་ཡིན་ན། རང་
གི་རྒྱུ་འབྲས་གཉིས་ཀ་ཡོད་པས་ཁྱབ་སྟེ། རང་གི་རྒྱུ་དང་འབྲས་བུ་གཉིས་ཀ་མེད་
210



པའི་དངོས་པོ་ཞིག་འཇོག་མི་སྲིད་པའི་ཕྱིར། དངོས་མེད་ཀྱི་ཆོས་ཡིན་ན་དེ་ལས་
ལྡོག་སྟེ་ཁྱབ་པ་ཡོད་པ་ཡིན་ནོ། གཞི་གྲུབ་ན། དངོས་པོ་དང་དངོས་མེད་ཀྱི་ཆོས་
གཉིས་འགལ་བ་ཡིན་པས་ཁྱབ་སྟེ། དེ་གཉིས་ཡིན་པ་གཏན་ནས་མེད་པའི་ཕྱིར།
གཞི་གྲུབ་ན། ལས་འབྲས་ཀྱི་རྣམ་བཞག་སླུ་མི་སྲིད་པས་ཁྱབ་སྟེ། བུ་ཕྲུག་མ་ལས་
སྐྱེས་པ་སུས་ཀྱང་བསྙོན་དུ་མེད་པ་བཞིན་ནོ། གཞི་གྲུབ་ན། ལས་བསགས་པ་པོ་
དང༌། རྣམ་སྨིན་མྱོང་བ་པོ་གཉིས་རྒྱུ་འབྲས་ཡིན་པས་ཁྱབ་སྟེ། རང་གིས་བཏབ་
པའི་ས་བོན་དང་དེའི་འབྲས་བུ་ལོ་ཏོག་གཉིས་འབྲས་བུ་ཡིན་པ་བཞིན་ནོ། དངོས་
པོ་ཡིན་ན། རང་གི་རྒྱུ་དུས་ན་རང་ཉིད་མ་སྐྱེས་པ་དང༌། རང་གི་འབྲས་དུས་ན་
རང་ཉིད་འགགས་ཟིན་པས་ཁྱབ་སྟེ། ས་བོན་གྱི་དུས་ན་ལོ་ཏོག་མ་སྐྱེས་པ་དང་།
ལོ་ཏོག་གི་དུས་ན་ས་བོན་འགགས་ཟིན་པ་ལྟ་བུ་ཡིན་པའི་ཕྱིར། དངོས་པོ་ཡིན་ན་
རྒྱུ་འབྲས་གང་རུང་ཡིན་པས་ཀྱང་ཁྱབ་ལ། རྒྱུ་འབྲས་གཉིས་ཀ་ཡིན་པས་ཀྱང་ཁྱབ་
པ་ཡོད་དོ། དངོས་པོ་ཡིན་ན། རང་དུས་དེ་ལས་དུས་སྐད་ཅིག་གཉིས་པར་འཇིག་
པས་ཁྱབ་སྟེ། ཊཱིཀ་ཆེན་དེ་ཉིད་སྣང་བ་ལས། དངོས་པོ་དེ་དུས་ནམ་ཞིག་གི་ཚེ་
འཇིག་ཅེ་ན། རང་དུས་དེ་ལས་དུས་སྐད་ཅིག་གཉིས་པར་འཇིག་གོ་ཞེས་འཇོག་པ་
ཡིན་གྱི། རང་དུས་སུ་འཇིག་གོ་ཞེས་འཇོག་ཏུ་མི་རུང་བས། ཞེས་གསུངས་པ་ལྟར་
4. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། གཞི་གྲུབ་ན། རྒྱུ་ཡིན་
པས་ཁྱབ་པར་ཐལ། གཞི་གྲུབ་ན། བྱེད་རྒྱུ་ཡིན་པས་ཁྱབ་པའི་ཕྱིར། དེར་ཐལ། དེ་
ལྟར་ཁྱབ་པ་བྱེ་བྲག་སྨྲ་བས་འདོད་པའི་ཕྱིར་ཟེར་ན་མ་ཁྱབ་སྟེ། བྱེ་བྲག་སྨྲ་བའི་
ལུགས་ལ་དེ་ལྟར་ཁྱབ་ཀྱང་། མདོ་སྡེ་བའི་སྐབས་འདིར་བྱེད་རྒྱུ་ཡིན་ན། དངོས་པོ་
211



ཡིན་པས་ཁྱབ་པའི་ཕྱིར། དེར་ཐལ། འདིའི་ལུགས་ལ་བྱེད་རྒྱུ་ཡིན་ན། བྱེད་རྒྱུ་ནུས་
ལྡན་ཡིན་པས་ཁྱབ་པ་གང་ཞིག བྱེད་རྒྱུ་ནུས་ལྡན་ཡིན་ན། དངོས་པོ་ཡིན་པས་
ཁྱབ་པའི་ཕྱིར། (སྐབས་འདིར་བྱེད་རྒྱུ་ལ་རང་གི་འབྲས་བུ་བསྐྱེད་པར་བྱེད་པའི་
རྒྱུ་ཞིག་ལ་ངོས་འཛིན་དགོས་པས་དངོས་པོ་ཡིན་པས་ཁྱབ་ལ། དེའི་ཕྱིར། གཞི་
གྲུབ་ཚད་ཐམས་ཅད་བྱེད་རྒྱུ་མ་ཡིན་པར་དོན་གྱིས་སོང་བས་སྐབས་འདིའི་གཞི་
གྲུབ་ན་བྱེད་རྒྱུ་ཡིན་པས་ཁྱབ་པ་སེལ་བ་ཡིན་ལ། དེ་འདྲའི་ཁྱབ་པ་སེལ་བས་གཞི་
གྲུབ་ན་རྒྱུ་ཡིན་དགོས་སྙམ་པའི་དོགས་པ་སེལ་བའམ་རྩོད་པ་སྤངས་པ་ཡིན་ནོ།)
ཁ་ཅིག དགེ་བ་ཟག་བཅས་དང་། མི་དགེ་བ་གཉིས་ཀ་ཆོས་ཅན། དགེ་མི་དགེ་གང་
རུང་ཡིན་པར་ཐལ། རྣམ་སྨིན་གྱི་རྒྱུ་ཡིན་པའི་ཕྱིར་ཟེར་ན། སྦྱོར་ལུགས་སྐྱོན་ཅན་
གྱི་ལན་འདེབས་དགོས་། རྗེས་སྤྱི་གཉིས་མགོ་སོགས་ཆོད་ན། རྣམ་སྨིན་གྱི་རྒྱུ་ཡིན་
ན། དགེ་མི་དགེ་གང་རུང་ཡིན་པས་ཁྱབ་ཅེས་བཤད་པ་ཡིན་པའི་ཕྱིར། (མཛོད་
ལས་རྣམ་སྨིན་རྒྱུ་ནི་མི་དགེ་དང༌། །དགེ་བ་ཟག་བཅས་རྣམས་ཁོ་ན་ཞེས་གསུངས་
པ་ཡང་རྫས་སྤྱི་དང་གཉིས་མགོ་སོགས་ཆོད་པའི་དབང་དུ་བྱས་པ་ཡིན་གྱི་མིན་ན་
རྣམ་སྨིན་གྱི་རྒྱུ་དེ་ཡང་དགེ་བ་ཟག་བཅས་དང་། མི་དགེ་བ་གང་ཡིན་ཞེ་ན། འདི་
ཡིན་ཞེས་དེ་གཉིས་པོ་གང་ལ་དམིགས་འཛུགས་ཏུ་མི་རུང་བས་སྐབས་འདིར་་་་་་
ཡང་གཉིས་མགོ་མའི་གཞི་ལ་དགེ་མི་དགེ་བ་གང་ཡིན་གྱི་ཁྱད་པར་འབྱེད་མི་ནུས་
པས་སྦྱོར་ལུགས་སྐྱོན་ཅན་ཞེས་པའི་ལན་གྱིས་སྐབས་འདིའི་དོགས་པ་སེལ་བ་་་་་
ཡིན་ནོ།) །
212



(ལྔ་བ།) དུས་གསུམ་གྱི་རྣམ་གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཁ་ཅིག ཡོད་པ་ཡིན་ན། འདས་པ་
ཡིན་པས་ཁྱབ་ཟེར་ན། ཀ་བ་ཆོས་ཅན། འདས་པ་ཡིན་པར་ཐལ། ཡོད་པ་ཡིན་པའི་
ཕྱིར། མ་གྲུབ་ན། དངོས་པོ་ཡིན་པ་འབུད། འདོད་ན། ཀ་བ་ཆོས་ཅན། འདས་པ་མ་
ཡིན་པར་ཐལ། ད་ལྟ་བ་ཡིན་པའི་ཕྱིར། མ་གྲུབ་ན། ཀ་བ་ཆོས་ཅན། ད་ལྟ་བ་ཡིན་
པར་ཐལ། དངོས་པོ་ཡིན་པའི་ཕྱིར། མ་གྲུབ་ན། ཀ་བ་ཆོས་ཅན། དངོས་པོ་ཡིན་
པར་ཐལ། དོན་བྱེད་ནུས་པ་ཡིན་པའི་ཕྱིར། མ་གྲུབ་ན། དོན་བྱེད་ནུས་པ་ཡིན་པར་
ཐལ། གདུང་འདེགས་ཀྱི་དོན་བྱེད་ནུས་པ་ཡིན་པའི་ཕྱིར། གོང་དུ་མ་ཁྱབ་ན། ཁྱབ་
པ་ཡོད་པར་ཐལ། དངོས་པོ་དང་ད་ལྟ་བ་གཉིས་དོན་གཅིག་ཡིན་པའི་ཕྱིར། (སྤྱིར་
འདས་པ་ལ་དངོས་པོ་དེ་ཉིད་གྲུབ་ཟིན་པའི་སྐད་ཅིག་གཉིས་པར་ཞིག་པའམ་་་་་
འཇིག་པའི་ཆ་ནས་འཇོག་དགོས་པས་དངོས་པོ་དེ་ཉིད་ཞིག་ཆའམ་འཇིག་ཆའི་་་་
མེད་ཆ་ལ་ངོས་འཛིན་དགོས་སོ།) ཡང་ཁ་ཅིག སྐྱེས་ཟིན་འགགས་པ་འདས་པའི་
མཚན་ཉིད་ཡིན་ཟེར་བ་ལ། འོ་ན། འདས་པ་ཡིན་ན། སྐྱེས་ཟིན་འགགས་པ་ཡིན་
པས་ཁྱབ་པར་ཐལ། སྐྱེས་ཟིན་འགགས་པ་འདས་པའི་མཚན་ཉིད་ཡིན་པའི་ཕྱིར།
རྟགས་ཁས། འདོད་ན། བུམ་པའི་ཞིག་པ་ཆོས་ཅན། འདས་པ་ཡིན་པར་ཐལ། བུམ་
པའི་འདས་པ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཞིག་པ་ཁྱོད་ཀྱི་
འདས་པ་ཡིན་པར་ཐལ། ཁྱོད་དངོས་པོ་ཡིན་པའི་ཕྱིར། (དེ་ཡང་བུམ་པ་ལྟ་བུར་
མཚོན་ན་རང་གི་ཞིག་པ་ནི་རང་གི་སྔ་རོལ་དུ་ཞིག་ཟིན་ནམ་འཇིག་ཟིན་གྱི་ཆའི་
མེད་དགག་ཞིག་ལ་ངོས་འཛིན་དགོས་པས། རང་གི་ཞིག་པ་སྔ་མ་སྔོན་དུ་མ་སོང་
213



བའི་དངོས་པོ་ཞིག་མེད་པའི་ཕྱིར་རོ།) རྩ་བར་འདོན་ན། བུམ་པ་ཞིག་པ་ཆོས་
ཅན། སྐྱེས་ཟིན་འགགས་པ་མ་ཡིན་པར་ཐལ། སྐྱེས་ཟིན་དང་འགགས་པ་གཉིས་ཀ་
མ་ཡིན་པའི་ཕྱིར། མ་གྲུབ་ན། བུམ་པ་ཞིག་པ་ཆོས་ཅན། སྐྱེས་ཟིན་དང་འགགས་པ་
གཉིས་ཀ་མ་ཡིན་པར་ཐལ། སྐྱེས་ཟིན་མ་ཡིན་པའི་ཕྱིར། མ་གྲུབ་ན། བུམ་པ་ཞིག་
པ་ཆོས་ཅན། རང་རྒྱུ་ལས་སྐྱེས་ཟིན་ཡིན་པར་ཐལ། སྐྱེས་ཟིན་ཡིན་པའི་ཕྱིར།
འདོད་ན། བུམ་པ་ཞིག་པ་ཆོས་ཅན། དངོས་པོ་ཡིན་པར་ཐལ། རང་རྒྱུ་ལས་སྐྱེས་
ཟིན་ཡིན་པའི་ཕྱིར། འདོད་མི་ནུས་ཏེ། རྟག་པ་ཡིན་པའི་ཕྱིར། དེར་ཐལ། མེད་
དགག་ཡིན་པའི་ཕྱིར། (སྤྱིར་འདས་པ་ལ་རང་གི་དགག་བྱའི་དངོས་པོ་དེ་ཞིག་
པའི་ཆར་གྱུར་བའི་མེད་དགག་ཅིག་ལ་བྱེད་དགོས་པས་རྟག་པ་ཡིན་པས་ཁྱབ་པ་
ཡོད་དོ།) ཁ་ཅིག བུམ་པའི་དུས་སུ་མ་འོངས་པ་ཡིན་ན། བུམ་པའི་མ་འོངས་པ་
ཡིན་པས་ཁྱབ་ཟེར་ན། བུམ་པའི་འབྲས་བུ་ཆོས་ཅན། བུམ་པའི་མ་འོངས་པ་ཡིན་
པར་ཐལ། བུམ་པའི་དུས་སུ་མ་འོངས་པ་ཡིན་པའི་ཕྱིར། ཁྱབ་པ་ཁས། མ་གྲུབ་ན།
བུམ་པ་ཆོས་ཅན། ཁྱོད་ཀྱི་འབྲས་བུ་ཁྱོད་ཀྱི་དུས་སུ་མ་འོངས་པ་ཡིན་པར་ཐལ།
ཁྱོད་འདུས་བྱས་ཡིན་པའི་ཕྱིར། (དེ་ཡང་འདུས་བྱས་གང་དང་གང་ཡིན་རུང་
རང་གི་འབྲས་བུ་རང་དུས་དེ་ལས་དུས་སྐད་ཅིག་གཉིས་པར་སྐྱེ་དགོས་པས་རང་
གི་མ་འོངས་པ་ཡིན་དགོས་ལ་རང་གི་རྒྱུ་རང་གི་སྔ་ལོགས་སུ་བྱུང་བ་ཡིན་དགོས་
པས་རང་གི་དུས་སུ་འདས་པ་ཡིན་ལ། སྤྱིར་འདས་པ་མ་ཡིན་པའི་ཁྱད་པར་ཡང་
སྐབས་འདི་དང་མཚུངས་པར་ཤེས་དགོས་སོ།)རྩ་བར་འདོད་ན། བུམ་པའི་འབྲས་
བུ་ཆོས་ཅན། བུམ་པའི་རྒྱུ་དུས་སུ་གྲུབ་པར་ཐལ། བུམ་པའི་མ་འོངས་པ་ཡིན་པའི་
ཕྱིར། ཁྱབ་སྟེ། བུམ་པའི་མ་འོངས་པ་དེ་བུམ་པའི་རྒྱུ་དུས་དང་། བུམ་པའི་འདས་
214



པ་དེ་བུམ་པའི་འབྲས་དུས་སུ་འཇོག་དགོས་པ་ཡིན་པའི་ཕྱིར། མ་གྲུབ་ན། བུམ་པ་
ཆོས་ཅན། ཁྱོད་ཀྱི་མ་འོངས་པ་དེ་ཁྱོད་ཀྱི་རྒྱུ་དུས་དང༌། ཁྱོད་ཀྱི་འདས་པ་དེ་ཁྱོད་
ཀྱི་འབྲས་དུས་སུ་འཇོག་དགོས་པར་ཐལ། ཁྱོད་དངོས་པོ་ཡིན་པའི་ཕྱིར། (དངོས་
པོ་གང་ཞིག་ཡིན་རུང་རང་གི་མ་འོངས་པ་ནི་རང་ཉིད་མ་སྐྱེས་པའི་སྔོན་གྱི་རྒྱུ་་་་་
དུས་དེར་འཇོག་དགོས་ཏེ། དེ་འདྲའི་རྒྱུ་དུས་སུ་རང་ཉིད་བསྐྱེད་བྱེད་ཀྱི་རྒྱུ་ཡོད་
ན་ཡང་། རྒྱུ་རྐྱེན་མ་འཛོམས་པས་རེ་ཞིག་མ་སྐྱེས་པའི་ཆ་ཡིན་དགོས་པའི་ཕྱིར་རོ། །
དེ་མཚུངས་སུ། དངོས་པོ་གང་དང་གང་གི་འདས་པ་ཡང་རང་གི་འབྲས་དུས་སུ་
འཇོག་དགོས་ཏེ། རང་གི་འབྲས་དུས་དེར་རང་གི་འབྲས་བུ་དེའི་ངོར་གྱུར་ཟིན་
པའི་སྐབས་ཀྱི་ཞིག་ཆའི་མེད་དགག་ཡིན་དགོས་པའི་ཕྱིར་རོ།） ཁ་ཅིག སྐྱེ་བཞིན་
པ་ཡོད་པར་ཐལ། མྱུ་གུ་སྐྱེ་བཞིན་པ་ཡོད་པའི་ཕྱིར་ཟེར་ན་ཡང་མ་ཁྱབ། མ་གྲུབ་
ན། མྱུ་གུ་སྐྱེ་བཞིན་པ་ཡོད་པར་ཐལ། མྱུ་གུ་སྐྱེ་བ་ལ་མངོན་དུ་ཕྱོགས་པ་ཡོད་པའི་
ཕྱིར། དེར་ཐལ། མྱུ་གུ་སྐྱེ་བ་ལ་མངོན་དུ་ཕྱོགས་པའི་དུས་ཡོད་པའི་ཕྱིར། དེར་ཐལ།
མྱུ་གུའི་རྒྱུ་འགགས་པ་ལ་མངོན་དུ་ཕྱོགས་པའི་དུས་དང་། མྱུ་གུ་སྐྱེ་བ་ལ་མངོན་དུ་
ཕྱོགས་པའི་དུས་གཉིས་ཀ་ཡོད་པའི་ཕྱིར། མ་གྲུབ་ན། མྱུ་གུ་ཆོས་ཅན། ཁྱོད་ཀྱི་རྒྱུ་
འགགས་པ་ལ་མངོན་དུ་ཕྱོགས་པའི་དུས་དང་། ཁྱོད་སྐྱེ་བ་ལ་མངོན་དུ་ཕྱོགས་
པའི་དུས་གཉིས་ཀ་ཡོད་པར་ཐལ། ཁྱོད་ཀྱི་རྒྱུ་འགགས་པ་ལ་མངོན་དུ་ཕྱོགས་པ་
དང༌། ཁྱོད་སྐྱེ་བ་ལ་མངོན་དུ་ཕྱོགས་པ་གཉིས་དུས་མཉམ་པ་དང་། ཁྱོད་ཀྱི་རྒྱུ་
འགགས་པ་དང་ཁྱོད་སྐྱེ་བ་གཉིས་དུས་མཉམ་པའི་ཕྱིར། དེར་ཐལ། ཁྱོད་དངོས་པོ་
ཡིན་པའི་ཕྱིར། རྩ་བར་འདོད་མི་ནུས་ཏེ། རྟག་པ་ཡིན་པའི་ཕྱིར། ཁ་ཅིག མྱུ་གུའི་
འབྲས་བུ་དེ་ལ་སྐད་ཅིག་སྔ་ཕྱི་བར་གསུམ་ཕྱེ་བའི་མྱུ་གུའི་འབྲས་བུའི་སྐད་ཅིག་་་་
215



དང་པོའི་དུས་དེར་མྱུ་གུའི་འཇིག་པ་གྲུབ་པར་ཐལ། དུས་དེར་མྱུ་གུ་འཇིག་པ་
ཡིན་པའི་ཕྱིར་ཟེར་ན་མ་ཁྱབ། (དུས་དེར་མྱུ་གུའི་འབྲས་བུའི་དུས་ཡིན་པས་མྱུ་གུ་
འཇིག་པའམ་ཞིག་ཀྱང་སྐད་ཅིག་བར་གསུམ་གང་གི་དུས་སུ་ཡང་མྱུ་གུ་མེད་པས་
མྱུ་གུ་འཇིག་པའི་ཆོས་ཅན་མ་ཡིན་ལ་དུས་དེར་མྱུ་གུ་འཇིག་པའི་ཆོས་ཅན་མ་་་་་
ཡིན་པས་མྱུ་གུ་འཇིག་པ་མ་གྲུབ་ཅེས་ཁས་ལེན་དགོས་པ་ཡིན་ནོ།) མ་གྲུབ་ན། མྱུ་
གུ་ཆོས་ཅན། ཁྱོད་ཀྱི་འབྲས་བུ་དེ་ལ་སྐད་ཅིག་སྔ་ཕྱི་བར་གསུམ་དུ་ཕྱེ་བའི་མྱུ་གུའི་
འབྲས་བུའི་སྐད་ཅིག་དང་པོའི་དུས་དེར་ཁྱོད་འཇིག་པ་ཡིན་པར་ཐལ། དུས་དེར་
ཁྱོད་ཀྱི་འབྲས་བུ་གྲུབ་དུས་ཡིན་པའི་ཕྱིར། དེར་ཐལ། མྱུ་གུའི་རང་དུས་དེ་ལས་
སྐད་ཅིག་གཉིས་པའི་དུས་དང་། མྱུ་གུའི་འབྲས་བུའི་སྐད་ཅིག་དང་པོའི་དུས་
གཉིས་མྱུ་གུ་འཇུག་དུས་ཡིན་པའི་ཕྱིར། (གོང་དུ་མྱུ་གུའི་འབྲས་བུ་དེ་ལ་སྐད་ཅིག་
སྔ་ཕྱི་བར་གསུམ་ཕྱེ་བའི་མྱུ་གུའི་འབྲས་བུའི་སྐད་ཅིག་དང་པོའི་དུས་དེར་མྱུ་གུ་་་་
འཇིག་པ་གྲུབ་པར་འདོད་ན།) རྩ་བར་འདོད་ན། འོ་ན་དེ་འདྲའི་དུས་དེར་མྱུ་གུ་
གྲུབ་པར་ཐལ། མྱུ་གུའི་འཇིག་པ་གྲུབ་པའི་ཕྱིར། རྟགས་ཁས། འདོད་ན། དེ་འདྲའི་
དུས་དེར་མྱུ་གུ་ཡོད་པར་ཐལ། དེ་འདྲའི་དུས་དེར་མྱུ་གུ་གྲུབ་པའི་ཕྱིར། འདོད་མི་
ནུས་ཏེ། དེ་འདྲའི་དུས་དེར་མྱུ་གུ་འགགས་པའི་ཕྱིར། ཁྱབ་སྟེ། དངོས་པོ་ཡིན་ན།
རང་གི་འབྲས་བུ་གྲུབ་པ་དང་རང་གི་རྒྱུ་འགགས་པ་དུས་མཉམ་པའི་ཕྱིར། །
2. རང་ལུགས་རྒྱུ་མཚན་དུ་འགོད་པ་ལ། འདས་པའི་དོན་གང་ཞེ་ན། དངོས་
པོ་གཞན་ཞིག་རང་གྲུབ་དུས་ཀྱི་སྐད་ཅིག་གཉིས་པར་ཞིག་པའི་ཆ་དེ་ལ་ཟེར། ་་་་
དཔེར་ན། བུམ་པ་ཞིག་པ་ལྟ་བུ་སྟེ། བུམ་པ་གྲུབ་དུས་ཀྱི་སྐད་ཅིག་གཉིས་པར་བུམ་
པ་འཇིག་པས་ཞིག་པར་གྱུར་ལ། དེའི་ཕྱིར་དེ་འདྲའི་ཞིག་ཆ་དེ་ལ་བུམ་པའི་
216



འདས་པ་ཞེས་ངོས་འཛིན་དགོས་སོ། མ་འོངས་པ་ཞེས་པ་ནི། དངོས་པོ་གཞན་
ཞིག་སྐྱེད་བྱེད་ཀྱི་རྒྱུ་ཡོད་ཀྱང་། རྐྱེན་མ་ཚང་བའི་དབང་གིས་ཡུལ་དུས་འགའ་
ཞིག་ཏུ་མ་སྐྱེ་བའི་ཆ་དེ་ལ་ཟེར། དཔེར་ན། བུམ་པ་མ་སྐྱེས་པའི་ཆ་ལྟ་བུ་སྟེ། དེ་
འདྲའི་བུམ་པ་དེ་ཉིད་དངོས་པོ་ཡིན་པས་སྐྱེད་བྱེད་ཀྱི་རྒྱུ་ཡོད་ལ། རྒྱུ་རྐྱེན་མ་ཚང་
བས་སྐབས་དེར་མ་སྐྱེས་པའི་གནས་སྐབས་སམ་ཆ་དེ་ལ་བུམ་པ་མ་སྐྱེས་པའི་ཆ་་་་་
ཞེས་པ་ཡིན་པའི་ཕྱིར་རོ། དེ་ཡང་མ་འོངས་པའི་མཚན་ཉིད་ཀྱི་ཟུར་དུ་སྐྱེད་བྱེད་
ཀྱི་རྒྱུ་ཡོད་ཀྱང་ཞེས་སྨོས་པ་ལ་དགོས་པ་ཡོད་དེ། རི་བོང་རྭ་སོགས་མེད་ངེས་དང་
དངོས་མེད་རྣམས་མ་སྐྱེས་པ་ཡིན་ཡང་མ་འོངས་པ་ཡིན་པ་གཅད་པར་བྱ་བའི་་་་
ཆེད་དུ་ཡིན་པའི་ཕྱིར། ད་ལྟ་བ་ཞེས་པ་ནི། སྐྱེས་ལ་མ་འགགས་པ་ཞིག་ལ་ཟེར།
དཔེར་ན། བུམ་པ་ལྟ་བུ་སྟེ། རང་གི་རྒྱུ་ལ་བརྟེན་ནས་སྐྱེས་ལ་མ་འགགས་པར་
གནས་པའི་རང་དུས་ཡིན་པས་ད་ལྟ་བ་ཡིན་ནོ། དེ་དང་དངོས་པོ་དོན་གཅིག་གོ
བུམ་པ་སྐྱེ་བ་ལ་མངོན་དུ་ཕྱོགས་པའི་དུས་ཡོད་དེ། བུམ་པའི་རྒྱུ་དེ་དེ་ཡིན་པའི་
ཕྱིར། དེར་ཐལ། བུམ་པའི་རྒྱུ་དུས་དེར་བུམ་པ་སྐྱེ་རྒྱུར་གྲུབ་པས་སྐྱེ་བ་ལ་མངོན་དུ་
ཕྱོགས་པ་ཡིན་ནོ། བུམ་པ་སྐྱེ་དུས་ཡོད་དེ། བུམ་པ་སྐད་ཅིག་དང་བོའི་དུས་དེ་དེ་
ཡིན་པའི་ཕྱིར། དེར་ཐལ། བུམ་པ་སྐད་ཅིག་དང་པོའི་དུས་དེར་བུམ་པ་གསར་དུ་
གྲུབ་མ་ཐག་པའམ་སྐྱེས་མ་ཐག་པ་ཡིན་པས་སྐྱེ་དུས་ལ་བཞག་པ་ཡིན་ནོ། བུམ་པ་
འགགས་པ་ལ་མངོན་དུ་ཕྱོགས་པའི་དུས་དང༌། བུམ་པ་གནས་པའི་དུས་ཡོད་དེ།
བུམ་པའི་རང་དུས་དེ་དེ་ཡིན་པའི་ཕྱིར། དེར་ཐལ། བུམ་པ་སྐྱེས་བའི་སྐད་ཅིག་
དང་པོ་ནས་འཇིག་ངེས་སུ་གྲུབ་ཡོད་ལ། དེའི་ཕྱིར་འགགས་པ་ལ་མངོན་དུ་ཕྱོགས་
ཀྱང་། འཇིག་པ་མ་ཡིན་པས་གནས་དུས་སམ་རང་དུས་ཡིན་པའི་ཕྱིར་རོ། བུམ་པ་
217



འཇིག་པའི་དུས་ཡོད་དེ། བུམ་པའི་རང་དུས་དེ་ལས་དུས་སྐད་ཅིག་གཉིས་པའི་
དུས་དང༌། བུམ་པའི་འབྲས་བུའི་སྐད་ཅིག་དང་པོའི་དུས་ལྟ་བུ་ཡིན་ཏེ། བུམ་པ་
གནས་པའི་སྐབས་ལས་རྣམ་པ་འགྱུར་ནས་རང་གི་འབྲས་བུའི་རང་བཞིན་དུ་་་་་་
གྱུར་མ་ཐག་ཏུ་སྐད་ཅིག་གཉིས་པར་གྱུར་ལ། དེའི་སྐབས་བུམ་པའི་འབྲས་བུ་གྲུབ་
པས། བུམ་པ་འཇིག་པའི་དུས་ཡིན་ནོ། བུམ་པ་འདས་པ་དང་། བུམ་པ་འདས་པའི་
དུས་གཉིས་མི་འདྲ་སྟེ། བུམ་པ་འདས་པ་རྟག་པ་ཡིན་། བུམ་པ་འདས་པའི་དུས་
དངོས་པོ་ཡིན་པའི་ཕྱིར། བུམ་པ་མ་འོངས་པའི་དུས་བཞག་ཏུ་ཡོད་དེ། བུམ་པའི་
རྒྱུ་དུས་དེ་དེ་ཡིན་པའི་ཕྱིར་ཏེ། བུམ་པའི་རྒྱུའི་གནས་སྐབས་སུ་བུམ་པ་སྐྱེ་བ་ལ་
མངོན་དུ་ཕྱོགས་ཀྱང་བུམ་པ་མ་སྐྱེས་པས་བུམ་པ་མ་འོངས་པའམ་མ་གྲུབ་པ་ཡིན་
ནོ། བུམ་པའི་མ་འོངས་པ་བཞག་ཏུ་ཡོད་དེ། བུམ་པའི་རྒྱུ་དུས་སུ་བུམ་པ་མ་སྐྱེས་
བའི་ཆ་ལྟ་བུ་ཡིན་ཏེ། བུམ་པའི་རྒྱུ་དུས་སུ་བུམ་པ་གྲུབ་མེད་ལ་མ་སྐྱེས་པས་དེ་
འདྲའི་མ་སྐྱེས་པའི་གནས་སྐབས་ཀྱི་གྲུབ་ཆ་དེ་ལ་ཟེར་རོ། དེས་ན་བུམ་པའི་
འདས་པ་བུམ་པའི་ཕྱི་ལོགས་སུ་གྲུབ་ཀྱང་། བུམ་པའི་དུས་སུ་འདས་པ་བུམ་པའི་
སྔ་རོལ་དུ་གྲུབ་པ་ཡིན་ཏེ། དེ་འདྲའི་བུམ་པའི་འདས་པ་ལ་བུམ་པ་རང་གྲུབ་དུས་
ཀྱི་སྐད་ཅིག་གཉིས་པར་འཇོག་དགོས་པ་གང་ཞིག དེ་འདྲའི་སྐད་ཅིག་གཉིས་པ་
དེ་ཉིད་བུམ་པའི་ཕྱིས་སུ་འབྱུང་དགོས་པ་ཡིན་ནོ། བུམ་པའི་དུས་སུ་འདས་པ་ལ་
རང་དུས་་དེ་ལས་འདས་ཟིན་ཞིག་དགོས་པས་བུམ་པའི་སྔ་རོལ་དུ་གྲུབ་དགོས་་་་
པའི་ཕྱིར་རོ། བུམ་པའི་མ་འོངས་པ་བུམ་པའི་སྔ་ལོགས་སུ་གྲུབ་ཀྱང་། བུམ་པའི་
དུས་སུ་མ་འོངས་པ་བུམ་པའི་ཕྱི་ལོགས་སུ་གྲུབ་དགོས་ཏེ། བུམ་པའི་མ་འོངས་པ་
ལ་བུམ་པའི་རྒྱུ་དུས་ཀྱི་བུམ་པ་མ་སྐྱེས་བའི་གནས་སྐབས་སམ་མ་སྐྱེས་པའི་ཆ་་་་་་
218



ཞིག་ལ་འཇོག་དགོས་པས་དེ་འདྲའི་མ་འོངས་པ་བུམ་པའི་སྔ་ལོགས་སུ་འཇོག་་་་
དགོས་པ་ཡིན་ནོ། བུམ་པའི་དུས་སུ་མ་འོངས་པ་བུམ་པ་གྲུབ་པའི་སྐད་ཅིག་ཕྱི་མ་
ནས་འཇོག་དགོས་ཏེ། དེ་འདྲའི་སྐད་ཅིག་ཕྱི་མ་བུམ་པའི་རང་དུས་སུ་འོང་མེད་
པས་མ་འོངས་བར་སོང་བ་ཡིན་ནོ། །
3. ཁྱབ་ཆེའི་ཁས་བླངས་འགའ་ཞིག་སྤྱི་འགྲོས་ལྟར་འགོད་པ་ལ། གཞི་གྲུབ་ །
ན། དུས་ད་ལྟ་བ་ཡིན་པས་ཁྱབ་སྟེ། གཞི་གྲུབ་ན་དུས་དངོས་པོ་ཡིན་དགོས་པའི་
ཕྱིར། གཞི་གྲུབ་ན། དངོས་པོ་ད་ལྟ་བ་ཡིན་པས་ཁྱབ་སྟེ། དངོས་པོ་དང་ད་ལྟ་བ་
འདུས་བྱས་རྣམས་དོན་གཅིག་ཡིན་པའི་ཕྱིར། དངོས་པོ་ཡིན་ན། ཁྱོད་མ་སྐྱེས་པའི་
ཆ་མ་འོངས་པ་ཡིན་པས་ཁྱབ་སྟེ། བུམ་པའི་རྒྱུ་དུས་ཀྱི་བུམ་པ་མ་སྐྱེས་པའི་ཆ་བུམ་
པའི་མ་འོངས་པ་ཡིན་པ་ལྟ་བུ་ཡིན་ནོ། དངོས་པོ་ཡིན་ན། ཁྱོད་ཞིག་པ་ཁྱོད་ཀྱི་
འདས་པ་ཡིན་པས་ཁྱབ་སྟེ། ལོ་ཏོག་སྐྱེས་ནས་སྐད་ཅིག་གཉིས་པར་ཞིག་པ་ལོ་
ཏོག་གི་འདས་པ་ཡིན་པ་ལྟ་བུའོ། དངོས་པོ་ཡིན་ན། ད་ལྟ་བ་ཡིན་པས་ཁྱབ་སྟེ།
ལྗོན་ཤིང་ལྟ་བུ་སྐྱེས་ལ་མ་འགགས་པར་གནས་པའི་འདུས་བྱས་ཡིན་པ་བཞིན་ནོ།
ཁྱོད་འདུས་བྱས་ཡིན་ན། ཁྱོད་འདས་པ་དང་འགགས་པ་གཉིས་དུས་མཉམ་དུ་
གྲུབ་པས་ཁྱབ་སྟེ། དངོས་པོ་གང་ཞིག་ཡིན་རུང་རང་གི་འབྲས་དུས་སུ་རང་ཉིད་
འདས་པ་གང་ཞིག འགགས་ཟིན་པའི་ཕྱིར། ཁྱོད་སྐྱེས་པ་ཡིན་ན། ཁྱོད་ཀྱི་རྒྱུ་
འགགས་ཟིན་པ་དང་ཁྱོད་སྐྱེ་བ་དུས་མཉམ་པས་ཁྱབ་སྟེ། མྱུ་གུའི་རྒྱུར་གྱུར་བའི་
ས་བོན་འགགས་ཟིན་པ་དང་མྱུ་གུ་སྐྱེ་བ་དུས་མཉམ་པ་བཞིན་ནོ། ཁྱོད་དངོས་པོ་
ཡིན་ན། ཁྱོད་ཀྱི་འདས་པ་ཁྱོད་ཀྱི་འབྲས་དུས་སུ་འཇོག་དགོས་ཏེ། བུམ་པའི་
འབྲས་དུས་སུ་བུམ་པ་སྔོན་དུ་འགགས་པའམ་འདས་པའི་ཕྱིར། ཁྱོད་དངོས་པོ་
219



ཡིན་ན། ཁྱོད་ཀྱི་རང་དུས་དེ་ལས་དུས་སྐད་ཅིག་གཉིས་པར་ཞིག་པའི་ཆ་དེ་ཁྱོད་
ཀྱི་འདས་པ་ཡིན་པས་ཁྱབ་སྟེ། མྱུ་གུའི་རང་དུས་དེ་ལས་དུས་སྐད་ཅིག་གཉིས་
པར་འཇིག་པའི་འཇིག་ཆ་དེ་མྱུ་གུའི་འདས་པ་ཡིན་པ་བཞིན་ནོ། དངོས་པོ་ཡིན་
ན། རང་གྲུབ་ཙམ་ནས་འཇིག་པ་ལ་མངོན་དུ་ཕྱོགས་པར་སྐྱེས་པས་ཁྱབ་སྟེ། ཊཱིཀ་
ཆེན་དེ་ཉིད་སྣང་བར། དངོས་པོ་ཡིན་ན་རང་གྲུབ་ཙམ་ནས་འཇིག་པ་ལ་མངོན་
དུ་ཕྱོགས་པར་སྐྱེས་པས་ཁྱབ། དངོས་པོ་ཡིན་ན་འཇིག་པ་ཡིན་པས་ཁྱབ། ཅེས་
གསུངས་པ་ལྟར་རོ། སྤྱིར་དངོས་པོ་དེ་འགག་པ་ལ་མངོན་དུ་ཕྱོགས་པའི་དུས་ཡིན་
ན། དངོས་པོ་དེ་མ་འགགས་པར་ཡོད་པས་ཁྱབ་སྟེ། དབུ་མ་འཇུག་པར། འགག་
བཞིན་པ་ནི་ཡོད་ཀྱང་འཇིག་ལ་ཕྱོགས་པར་འདོད་གྱུར་པ། ཞེས་གསུངས་པ་ལྟར་
རོ། སྤྱིར་དངོས་པོ་ཡིན་ན། རང་དུས་དེ་ལས་དུས་སྐད་ཅིག་གཉིས་པར་འཇིག་
པས་ཁྱབ་ཀྱང་། རང་དུས་སུ་མི་འཇིག་པས་ཁྱབ་སྟེ། ཊཱིཀ་ཆེན་དེ་ཉིད་སྣང་བ་ལས་
དངོས་པོ་དེ་དུས་ནམ་ཞིག་གི་ཚེ་འཇིག་ཅེ་ན། རང་དུས་དེ་ལས་དུས་སྐད་ཅིག་
གཉིས་པར་འཇིག་གོ་ཞེས་འཇོག་པ་ཡིན་གྱི། རང་དུས་སུ་འཇིག་གོ་ཞེས་འཇོག་ཏུ་
མི་རུང་བས། ཞེས་གསུངས་པ་ལྟར་རོ། ཡང་སྤྱིར་དངོས་པོ་ཡིན་ན། རང་དུས་དེ་
ལས་དུས་སྐད་ཅིག་གཉིས་པར་འགག་ངེས་ཡིན་པས་ཁྱབ། རང་དུས་དེ་ལས་དུས་
སྐད་ཅིག་གཉིས་པར་འགགས་ཟིན་ཡིན་པས་ཁྱབ། རང་དུས་དེ་ལས་དུས་སྐད་
ཅིག་གཉིས་པར་ཞིག་ཟིན་ཡིན་པས་ཁྱབ་པ་སོགས་ཀུན་ལ་རིགས་བསྒྲེས་མཚུངས་
སོ།།
4. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། འདས་པའི་དུས་མེད་
པར་ཐལ། འདས་པའི་རང་དུས་མེད་པའི་ཕྱིར་ཟེར་ན་མ་ཁྱབ། མ་གྲུབ་ན། འདས་
220



པ་ཆོས་ཅན། ཁྱོད་ཀྱི་རང་དུས་མེད་པར་ཐལ། ཁྱོད་དུས་བྲལ་ཡིན་པའི་ཕྱིར། མ་
གྲུབ་ན། འདས་པ་ཆོས་ཅན། ཁྱོད་དུས་བྲལ་ཡིན་པར་ཐལ། རྟག་པ་ཡིན་པའི་ཕྱིར།
ཁྱབ་སྟེ། རྟག་པ་ལ་དུས་འཇོག་པ་མི་སྲིད་པའི་ཕྱིར། (འདས་པ་མེད་དགག་ཡིན་
པས་རྟག་པར་སོང་ལ། དེའི་ཕྱིར་དུས་དང་བྲལ་བ་ཡིན་ཏེ། དུས་འཇོག་པ་ལ་སྐད་
ཅིག་རེ་རེ་བཞིན་རྣམ་པ་གཞན་དུ་འགྱུར་བའི་ངང་ཚུལ་ཅན་ཞིག་ཡིན་དགོས་་་་་
པས་རྟག་པ་རྣམས་དེ་མ་ཡིན་པའི་ཕྱིར་རོ། དེའི་ཕྱིར་སྐབས་འདིར་འདས་པའི་
དུས་ཡོད་ཀྱང་འདས་པའི་རང་དུས་མེད་པ་ཡིན་ལ་ཚུལ་འདིས་སྐབས་འདི་་་་་
རྩོད་པའམ་དོགས་པ་སེལ་བ་ཡིན་ནོ།) ཡང་། འདས་པའི་དངོས་པོ་ཡོད་པར་ཐལ།
འདས་པའི་དུས་ཡོད་པའི་ཕྱིར་ཟེར་ན་མ་ཁྱབ། མ་གྲུབ་ན། འདས་པའི་དུས་ཡོད་
པར་ཐལ། འདས་པའི་དུས་ཀྱི་སངས་རྒྱས་ཡོད་པའི་ཕྱིར། དེར་ཐལ། དུས་གསུམ་
གྱི་སངས་རྒྱས་ཡོད་པའི་ཕྱིར། (དངོས་པོ་ཡིན་ན། འདས་པ་མ་ཡིན་པས་ཁྱབ་པས་
འདས་པའི་དངོས་པོ་མེད་ཅེས་པ་ཡིན་ལ། དེ་ཡང་འདས་པར་གྱུར་བའི་དངོས་པོ་
མེད་པ་ལ་བྱེད་པ་ཡིན་ནོ།) ཁོ་ན་རེ། བསད་པའི་མི་ཡོད་པར་ཐལ། མིས་མི་བསད་
པ་ཡོད་པའི་ཕྱིར་ཟེར་ན་མ་ཁྱབ། དེར་ཐལ། མིས་མི་བསད་པའི་སྲོག་གཅོད་ཀྱི་
ལས་ཡོད་པའི་ཕྱིར། དེར་ཐལ། བུས་ཕ་བསད་པའི་མཚམས་མེད་ཀྱི་ལས་འཇོག་རྒྱུ་
ཡོད་པའི་ཕྱིར། དེར་ཐལ། རྒྱལ་པོ་མ་སྐྱེས་དགྲས་རང་གི་ཕ་གཟུགས་ཅན་སྙིང་པོ་
བསད་པའི་ལས་དེ། བུས་ཕ་བསད་པའི་མཚམས་མེད་ཀྱི་ལས་ཡིན་པའི་ཕྱིར། དེར་
ཐལ། རྒྱལ་པོ་མ་སྐྱེས་དགྲས་རང་གི་ཕ་བསད་པའི་མཚམས་མེད་ཀྱི་ལས་བསགས་
པར་བསྟན་བཅོས་དུ་མ་ནས་གསུངས་པའི་ཕྱིར། (བུས་ཕ་བསད་པའི་མཚམས་
མེད་ཀྱི་ལས་ཡོད་པས་མིས་མི་བསད་པའི་སྲོག་གཅོད་ཀྱི་ལས་ཡོད་པར་སོང་ལ། ་་་
221



དེའི་ཕྱིར་མིས་མི་བསད་པ་ཡོད། དེ་འདྲའི་གསོད་བྱའི་ཡུལ་གྱི་མི་དེ་ཉིད་མེད་
པར་བྱས་པས། མི་དེ་ཉིད་མེད་ཅེས་ཁས་ལེན་དགོས་ལ། བསད་པའི་ཚེ་ན་མེད་
པར་བཏང་བའམ་མེད་པར་བྱས་པས་མེད་ཅེས་ཁས་ལེན་དགོས་པའང་བསད་་་་་
པའི་ཚེ་ན་མེད་པར་བཏང་བའམ་མེད་པར་བྱས་པས་མེད་ཅེས་པ་དེ་ལ་ཐུག་་་་་་
འདུག་པ་ཡིན་ནོ། འདི་དག་གིས་སྐབས་འདིའི་རྩོད་པའང་ངང་གིས་ཞི་བར་
འགྱུར་རོ།) དེ་ཡང་། རྒྱལ་པོ་གཟུགས་ཅན་སྙིང་པོ་ཆོས་ཅན། ཁྱོད་ཀྱི་སྲོག་དབང་
འགགས་པར་ཐལ། རྒྱལ་པོ་མ་སྐྱེས་དགྲས་ཁྱོད་ཀྱི་སྲོག་དབང་འགག་པར་བྱས་
པའི་ཕྱིར་ཟེར་ན་མ་ཁྱབ། འོ་ན། སྒྲིབ་པ་ཆོས་ཅན། བཅོམས་པར་ཐལ། སྟོན་པ་
ཤཱཀྱ་ཐུབ་པས་བཅོམས་པའི་ཕྱིར། ཁྱབ་པ་འགྲིག རྟགས་གྲུབ་སྟེ། གང་ཞིག་ཀུན་ལ་
མུན་པ་གཏན་བཅོམ་ཞིང་། །ཞེས་གསུངས་པ་གང་ཞིག དེའི་ཟུར་གྱི་གང་ཞིག་
ཅེས་པའི་སྤྱི་སྒྲ་དེ་སྟོན་པ་སངས་རྒྱས་ལ་བྱེད་དགོས་པའི་ཕྱིར། (སྤྱིར་རྒྱལ་པོ་
གཟུགས་ཅན་སྙིང་པོ་གང་ཟག་ཡིན་པར་ཁས་ལེན་དགོས་པས་སྲོག་དབང་་་་་་་་་
འགགས་པར་ཁས་བླངས་ན་མི་འགྲིག་ལ། རྒྱལ་པོ་མ་སྐྱེས་དགྲས་རྒྱལ་པོ་གཟུགས་
ཅན་སྙིང་པོ་བསད་པའི་ལས་བྱས་པས་རྒྱལ་པོ་གཟུགས་ཅན་སྙིང་པོ་བསད་ཅེས་
ཁས་ལེན་དགོས་སོ། དེའི་ཕྱིར་རྒྱལ་པོ་མ་སྐྱེས་དགྲས་རྒྱལ་པོ་གཟུགས་ཅན་སྙིང་
པོའི་སྲོག་དབང་འགག་པར་བྱས་ཞེས་ཁས་ལེན་དགོས་པ་ཡིན་ནོ། དེ་མཚུངས་སུ་
སྤྱིར་སྒྲིབ་པ་ཡོད་པས་བཅོམ་ཞེས་ཁས་ལེན་མི་རིགས་ཏེ། སྒྲིབ་པ་བཅོམས་ན་སྒྲིབ་
པ་མེད་པར་འདོད་དགོས་པའི་ཕྱིར་འདིར་ཡང་སྟོན་པ་སངས་རྒྱས་ཀྱིས་སྒྲིབ་པ་
བཅོམས་ཞེས་ཁས་བླངས་ཆོག་པའི་ཁྱད་པར་ཡང་གོང་དང་རིགས་འདྲས་ཤེས་་་་
པར་བྱའོ།)
222



(དྲུག་པ། ཁྱབ་མཐའ་འགོད་ཚུལ་གྱི་རྣམ་
གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཁ་ཅིག རྟག་དངོས་གཉིས་ཡིན་ན།
རྟག་དངོས་གཉིས་ཡིན་པས་ཁྱབ་ན། རྟག་དངོས་གཉིས་ཡིན་པས་ཁྱབ་ཟེར་ན།
བུམ་པ་ཆོས་ཅན། རྟག་དངོས་གཉིས་ཡིན་པར་ཐལ། རྟག་དངོས་གཉིས་ཡིན་ན།
རྟག་དངོས་གཉིས་ཡིན་པས་ཁྱབ་པའི་ཕྱིར། མ་གྲུབ་ན། བུམ་པ་ཆོས་ཅན། རྟག་
དངོས་གཉིས་ཡིན་ན། རྟག་དངོས་གཉིས་ཡིན་པས་ཁྱབ་པར་ཐལ། རྟག་དངོས་
གཉིས་ཡིན་ན། གང་དྲན་དྲན་ཡིན་པས་ཁྱབ་པའི་ཕྱིར། (རྟག་དངོས་གཉིས་ཡིན་
པ་མི་སྲིད་པའི་ཤེས་བྱ་ཡིན་པས་རྟག་དངོས་གཉིས་ཀྱི་ཡིན་པ་མེད་ལ། དེའི་ཕྱིར་
རྟག་དངོས་གཉིས་ཡིན་ན། ཡིད་ལ་བསམ་བསམ་འདོད་འདོད་པོ་ཐམས་ཅད་
ཡིན་དགོས་པས་རྟག་དངོས་གཉིས་ཡིན་ན་གང་དྲན་དྲན་ཡིན་པས་ཁྱབ་པའི་་་་་
ཕྱིར་རོ། དཔེར་ན། རི་བོང་རྭ་མེད་པས་ཡོད་ན་གང་དྲན་དྲན་ཡིན་པས་ཁྱབ་པ་
བཞིན་ནོ།) རྩ་བར་འདོད་ན། བུམ་པ་ཆོས་ཅན། རྟག་དངོས་གཉིས་མ་ཡིན་པར་
ཐལ། བདག་མེད་ཡིན་པའི་ཕྱིར། ཁ་ཅིག ཁྱོད་ཡིན་ན། མེད་པས་ཁྱབ་ན། ཁྱོད་མེད་
པ་ཡིན་པས་ཁྱབ་ཟེར་ན། ཀ་བུམ་གཉིས་ཆོས་ཅན། ཁྱོད་མེད་པར་ཐལ། ཁྱོད་ཡིན་
ན། མེད་པས་ཁྱབ་པའི་ཕྱིར། མ་གྲུབ་ན། ཀ་བུམ་གཉིས་ཆོས་ཅན། ཁྱོད་ཡིན་ན།
མེད་པས་ཁྱབ་པར་ཐལ། ཁྱོད་ཡིན་ན་གང་དྲན་དྲན་ཡིན་པས་ཁྱབ་པའི་ཕྱིར། རྩ་
བར་འདོད་ན། ཀ་བུམ་གཉིས་ཆོས་ཅན། མེད་པ་མ་ཡིན་པར་ཐལ། ཡོད་པ་ཡིན་
པའི་ཕྱིར། དེར་ཐལ། དངོས་པོ་ཡིན་པའི་ཕྱིར། དེར་ཐལ། ཡིན་པ་མི་སྲིད་པའི་
223



དངོས་པོ་ཡིན་པའི་ཕྱིར། །
2. རང་ལུགས་རྒྱུ་མཚན་དུ་འགོད་པ་ལ། ཁྱབ་མཐའ་ཞེས་པ་ནི། ཁྱབ་བྱ་
གང་ཡང་རུང་བ་ལ་ཁྱབ་བྱེད་ཅི་རིགས་ཀྱིས་ཁྱབ་པ་གཅོད་པའི་ཁས་བླངས་ཞིག་
ལ་ཟེར། དབྱེ་ན། ཁྱབ་པ་གཅིག་གཅོད་ཀྱི་ཁྱབ་མཐའ་དང་། ཁྱབ་པ་གཉིས་གཅོད་
ཀྱི་ཁྱབ་མཐའ། ཁྱབ་པ་གསུམ་གཅོད་ཀྱི་ཁྱབ་མཐའ་སོགས་དུ་མ་ཞིག་ཡོད་ལ། །
དཔེར་ན། གཞི་གྲུབ་ན། རྟག་པ་ཡིན་པས་ཁྱབ་ཟེར་བ་ལྟ་བུ་དང་པོ་དང་། ཁྱོད་
ཡིད་ན་མེད་པ་ཡིན་པས་ཁྱབ་ན། ཁྱོད་མེད་པ་ཡིན་པས་ཁྱབ་ཟེར་བ་ལྟ་བུ་གཉིས་
པ་དང་། ཁྱོད་ཡིན་ན་ཚད་མས་དམིགས་པས་ཁྱབ་ན། ཁྱོད་མེད་པས་ཁྱབ་པ་མེད་
པས་ཁྱབ་ཟེར་བ་ལྟ་བུ་གསུམ་པ་ཡིན་ནོ། །
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ་ལ། རྟག་དངོས་
གཉིས་ཡིན་ན། རྟག་པ་ཡིན་པས་ཀྱང་ཁྱབ་ལ། དངོས་པོ་ཡིན་པས་ཀྱང་ཁྱབ་སྟེ།
རྟག་དངོས་གཉིས་ཡིན་ན་གང་དྲན་དྲན་ཡིན་པས་ཁྱབ་པའི་ཕྱིར། སྤྱིར་ཡིན་པ་མི་
སྲིད་པའི་དངོས་པོ་ཡིན་ན། དངོས་པོ་ཡིན་པས་ཁྱབ་ཀྱང་། ཀ་བུམ་གཉིས་ཡིན་ན་
མ་ཁྱབ་སྟེ། ཀ་བུམ་གཉིས་ཡིན་ན་གང་དྲན་དྲན་ཡིན་པས་ཁྱབ་པའི་ཕྱིར། གང་
ཟག་གི་བདག་མེད་ཡོད་པ་ཡིན་ཡང། གང་ཟག་གི་བདག་མེད་ཡིན་ན། ཡོད་པ་
ཡིན་པས་མ་ཁྱབ་སྟེ། རི་བོང་རྭ་སོགས་མེད་པ་ཐམས་ཅད་གང་ཟག་གི་བདག་
མེད་ཡིན་པའི་ཕྱིར། ཁྱོད་ཀྱི་ཁྱབ་པ་སྒོ་བརྒྱད་པོ་གང་རུང་གྲུབ་ན། ཁྱོད་རྟགས་
གསལ་དང་བཅས་པས་ཁྱབ་སྟེ། རྟགས་གསལ་གཉིས་ཀ་མི་ཚང་བའི་ཐལ་འགྱུར་
ལ་ཁྱབ་པ་སྒོ་བརྒྱད་པོ་གང་ཡང་སློང་མི་རིགས་པའི་ཕྱིར། ཁྱོད་ཀྱི་ཁྱབ་པ་སྒོ་
བརྒྱད་པོ་གང་རུང་གྲུབ་ན། ཁྱོད་རྟགས་གསལ་དང་བཅས་པས་ཁྱབ་སྟེ། རྟགས་
224



གསལ་གཉིས་ཀ་མི་ཚང་བའི་ཐལ་འགྱུར་ལ་ཁྱབ་པ་སྒོ་བརྒྱད་པོ་གང་ཡང་སློང་མི་
རིགས་པའི་ཕྱིར། དོན་གཅིག་ཡིན་ན། ཁྱབ་པ་སྒོ་བརྒྱད་ཅེས་པའི་བསྡུས་ཚན་ལས་
བསྟན་པའི་སྒོ་བརྒྱད་པོ་གྲུབ་པས་མ་ཁྱབ་ཀྱང་། མཚན་མཚོན་ཡིན་ན། མཚན་
མཚོན་ཁྱབ་པ་སྒོ་བརྒྱད་ཅེས་པའི་བསྡུས་ཚན་ལས་བསྟན་པའི་སྒོ་བརྒྱད་པོ་གྲུབ་
པས་ཁྱབ་པ་ཡོད་དོ།
4. རང་དང་གཞན་གྱི་རྩོད་པ་སྤོང་བ་ལ། ཁ་ཅིག་ན་རེ། རྟག་དངོས་གཉིས་
ཀྱི་ཡིན་པ་ཡོད་པར་ཐལ། ཡིན་པ་མི་སྲིད་པའི་ཤེས་བྱའི་ཡིན་པ་ཡོད་པའི་ཕྱིར་
ཟེར་ན་མ་ཁྱབ། མ་གྲུབ་ན། ཡིན་པ་མི་སྲིད་པའི་ཤེས་བྱའི་ཡིན་པ་ཡོད་པར་ཐལ།
ཀ་བུམ་གཉིས་དེ་ཡིན་པའི་ཕྱིར། མ་གྲུབ་ན། ཀ་བུམ་གཉིས་ཆོས་ཅན། ཡིན་པ་མི་
སྲིད་པའི་ཤེས་བྱའི་ཡིན་པ་ཡིན་པར་ཐལ། ཡིན་པ་མི་སྲིད་པའི་ཤེས་བྱ་ཡིན་པའི་
ཕྱིར། མ་གྲུབ་ན་སླ། གོང་དུ་འདོད་ན། རྟག་དངོས་གཉིས་ཀྱི་ཡིན་པ་མེད་པར་ཐལ།
རྟག་དངོས་གཉིས་འགལ་བ་ཡིན་པའི་ཕྱིར། (སྤྱིར་ཡིན་པ་མི་སྲིད་པའི་ཤེས་བྱའི་
ཡིན་པ་ཡོད་པ་ནི་ཡིན་པ་མི་སྲིད་པའི་ཤེས་བྱ་ཡིན་པའི་གཞི་གང་ཡང་རུང་བ་་་་
ཡོད་པ་ལ་བྱེད་དགོས་པས། དེའི་ཕྱིར་ཀ་བུམ་གཉིས་ལྟ་བུའི་ཡིན་པ་མི་སྲིད་ཅིང་
ཤེས་བྱ་ཡིན་པས་ཡིན་པ་མི་སྲིད་པའི་ཤེས་བྱ་ཡིན་ཞེས་པ་འདི་ལྟ་བུས་མཚོན་
ཡིན་པམི་སྲིད་པའི་ཤེས་བྱའི་ཡིན་པ་ཡོད་ཅེས་པའང་གནད་དེ་ཉིད་དོ།)
(བདུན་པ།) ཁྱབ་པ་སྒོ་བརྒྱད་ཀྱི་རྣམ་གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཁ་ཅིག རྟགས་གསལ་རྩོད་གཞི་
གསུམ་ག་དང་ལྡན་པའི་ཐལ་འགྱུར་ཡིན་ན།
ཁྱོད་ཀྱི་ཁྱབ་པ་སྒོ་བརྒྱད་པོ་གང་
225



རུང་གྲུབ་པས་ཁྱབ་ཟེར་ན། བུམ་པ་ཆོས་ཅན། རྟག་པ་ཡིན་པར་ཐལ། མཚོན་བྱ་
ཡིན་པའི་ཕྱིར། ཞེས་པའི་ཐལ་འགྱུར་ཆོས་ཅན། ཁྱོད་ཀྱི་ཁྱབ་པ་སྒོ་བརྒྱད་པོ་གང་
རུང་ངེས་པར་ཐལ། རྟགས་གསལ་དང་བཅས་པའི་ཐལ་འགྱུར་ཡིན་པའི་ཕྱིར། མ་
གྲུབ་ན། དེ་འདྲའི་ཐལ་འགྱུར་ཆོས་ཅན། རྟགས་གསལ་དང་བཅས་པའི་ཐལ་
འགྱུར་ཡིན་པར་ཐལ། རྟགས་གསལ་ཐ་དད་ཀྱི་ཐལ་འགྱུར་ཡིན་པའི་ཕྱིར། (དེ་
འདྲའི་རྟགས་ལ་མཚོན་བྱ་དང་། གསལ་བ་ལ་རྟག་པ་འཇོག་དགོས་པས་རྟགས་
གསལ་གཉིས་ཐ་དད་དུ་གྲུབ་པའི་ཕྱིར་རྟགས་གསལ་ཐ་དད་ཀྱི་ཐལ་འགྱུར་དུ་་་་ །
གྲུབ་པ་ཡིན་ནོ།) རྩ་བར་འདོད་ན། དེ་འདྲའི་ཐལ་འགྱུར་ཆོས་ཅན། ཁྱོད་ཀྱི་ཁྱབ་
པ་སྒོ་བརྒྱད་གང་རུང་མ་ངེས་པར་ཐལ། ཁྱོད་ཀྱི་ཁྱབ་པ་རྣལ་མ་བཞི་པོ་གང་རུང་
མ་ངེས་པ་གང་ཞིག ཁྱོད་ཀྱི་ཁྱབ་པ་ཕྱིན་ཅི་ལོག་པ་བཞི་བོ་གང་རུང་མ་ངེས་པའི་
ཕྱིར། དང་པོ་མ་གྲུབ་ན། དེ་འདྲའི་ཐལ་འགྱུར་ཆོས་ཅན། ཁྱོད་ཀྱི་ཁྱབ་པ་རྣལ་མ་
བཞི་བོ་གང་རུང་མ་ངེས་པར་ཐལ། ཁྱོད་ཀྱི་རྗེས་ཁྱབ་རྣལ་མ་མ་ངེས་པ་གང་ཞིག
ལྡོག་ཁྱབ་རྣལ་མ་ཡང་མ་ངེས། ཐུར་ཁྱབ་རྣལ་མ་ཡང་མ་ངེས། འགལ་ཁྱབ་རྣལ་མ་
ཡང་མ་ངེས་པའི་ཕྱིར། དང་པོ་དེ་འདྲའི་ཐལ་འགྱུར་གྱི་རྗེས་ཁྱབ་རྣལ་མ་མ་ངེས་
པ་རྟགས་མ་གྲུབ་ཟེར་ན། དེ་འདྲའི་ཐལ་འགྱུར་ཆོས་ཅན། ཁྱོད་ཀྱི་རྗེས་ཁྱབ་རྣལ་
མ་མ་ངེས་པར་ཐལ། མཚོན་བྱ་ཡིན་ན་རྟག་པ་ཡིན་པས་ཁྱབ་པ་དེ་ཁྱོད་ཀྱི་རྗེས་
ཁྱབ་རྣལ་མ་གང་ཞིག མཚོན་བྱ་ཡིན་ན་རྟག་པ་ཡིན་པས་མ་ཁྱབ་པའི་ཕྱིར། དང་
པོ་མ་གྲུབ་ན། ཐལ་འགྱུར་གང་དང་གང་གི་རྗེས་ཁྱབ་རྣལ་མ་སློང་བའི་ཚེ་རྟགས་
དེ་ཡིན་ན་གསལ་བ་དེ་ཡིན་པས་ཁྱབ་ཅེས་སློང་དགོས་པའི་ཕྱིར། ཕྱི་མ་མ་གྲུབ་ན།
བུམ་པ་ཆོས་ཅན། རྟག་པ་ཡིན་པར་ཐལ། མཚོན་བྱ་ཡིན་པའི་ཕྱིར། (ཁྱབ་པ་ཁས་
226



བླངས་སུ་སོང་བས་སྐབས་ཀྱི་དམ་བཅའ་ཕུད་པ་ཡིན་ནོ།)
གོང་གི་གཉིས་པ་དེ་
འདྲའི་ཐལ་འགྱུར་གྱི་ལྡོག་ཁྱབ་རྣལ་མ་མ་ངེས་པ་རྟགས་མ་གྲུབ་ཟེར་ན། དེ་
འདྲའི་ཐལ་འགྱུར་ཆོས་ཅན། ཁྱོད་ཀྱི་ལྡོག་ཁྱབ་རྣལ་མ་མ་ངེས་པར་ཐལ། རྟག་པ་
མ་ཡིན་ན། མཚོན་བྱ་མ་ཡིན་པས་མ་ཁྱབ་པའི་ཕྱིར། དེར་ཐལ། བུམ་པ་ལྟ་བུ་རྟག་
པ་མ་ཡིན་ཡང་མཚོན་བྱ་ཡིན་པའི་ཕྱིར། གོང་གི་གསུམ་པ་དེ་འདྲའི་ཐལ་འགྱུར་
གྱི་ཐུར་ཁྱབ་རྣལ་མ་མ་ངེས་པར་རྟགས་མ་གྲུབ་ཟེར་ན། དེ་འདྲའི་ཐལ་འགྱུར་
ཆོས་ཅན། ཁྱོད་ཀྱི་ཐུར་ཁྱབ་རྣལ་མ་མ་ངེས་པར་ཐལ། རྟག་པ་ཡིན་ན། མཚོན་བྱ་
ཡིན་པས་ཁྱབ་པ་དེ་ཁྱོད་ཀྱི་ཐུར་ཁྱབ་རྣལ་མ་ཡིན་པ་གང་ཞིག རྟག་པ་ཡིན ན། །
མཚོན་བྱ་ཡིན་པས་ཁྱབ་པ་མེད་པའི་ཕྱིར། དེར་ཐལ། ཆོས་དང་སྐད་ཅིག་མ་མ་
ཡིན་པའི་གཞི་མཐུན་པ་རྟག་པ་ཡིན་རུང་མཚོན་བྱ་མ་ཡིན་པའི་ཕྱིར། དེར་ཐལ།
མཚན་ཉིད་ཡིན་པའི་ཕྱིར། གོང་གི་བཞི་བ་དེ་འདྲའི་ཐལ་འགྱུར་གྱི་འགལ་ཁྱབ་
རྣལ་མ་མ་ངེས་པ་རྟགས་མ་གྲུབ་ཟེར་ན། དེ་འདྲའི་ཐལ་འགྱུར་ཆོས་ཅན། ཁྱོད་ཀྱི་
འགལ་ཁྱབ་རྣལ་མ་མ་ངེས་པར་ཐལ། མཚོན་བྱ་ཡིན་ན། རྟག་པ་ཡིན་པས་ཁྱབ་པ་
དེ་ཁྱོད་ཀྱི་འགལ་ཁྱབ་རྣལ་མ་ཡིན་པ་གང་ཞིག མཚོན་བྱ་ཡིན་ན། རྟག་པ་མ་ཡིན་
པས་ཁྱབ་པ་མ་ངེས་པའི་ཕྱིར། དེར་ཐལ། རྟག་པ་ལྟ་བུ་མཚོན་བྱ་ཡང་ཡིན་ལ་རྟག་
པ་ཡང་ཡིན་པའི་ཕྱིར། རྩ་བའི་རྟགས་གཉིས་པ་དེ་འདྲའི་ཐལ་འགྱུར་གྱི་ཁྱབ་པ་
ཕྱིན་ཅི་ལོག་པ་བཞི་བོ་གང་རུང་ངེས་པ་རྟགས་མ་གྲུབ་ཟེར་ན། དེ་འདྲའི་ཐལ་
འགྱུར་ཆོས་ཅན། ཁྱོད་ཀྱི་ཁྱབ་པ་ཕྱིན་ཅི་ལོག་བཞི་བོ་གང་རུང་མ་ངེས་པར་ཐལ།
ཁྱོད་ཀྱི་རྗེས་ཁྱབ་ཕྱིན་ཅི་ལོག་མ་ངེས་པ་གང་ཞིག ལྡོག་ཁྱབ་ཕྱིན་ཅི་ལོག་ཀྱང་མ་
ངེས། ཐུར་ཁྱབ་ཕྱིན་ཅི་ལོག་ཀྱང་མ་ངེས། འགལ་ཁྱབ་ཕྱིན་ཅི་ལོག་ཀྱང་མ་ངེས་
227



པའི་ཕྱིར།
དང་པོ་དེ་འདྲའི་ཐལ་འགྱུར་གྱི་རྗེས་ཁྱབ་ཕྱིན་ཅི་ལོག་མ་ངེས་པ་
རྟགས་མ་གྲུབ་ཟེར་ན། དེ་འདྲའི་ཐལ་འགྱུར་ཆོས་ཅན། ཁྱོད་ཀྱི་རྗེས་ཁྱབ་ཕྱིན་ཅི་
ལོག་མ་ངེས་པར་ཐལ། མཚོན་བྱ་ཡིན་ན། རྟག་པ་མ་ཡིན་པས་ཁྱབ་པ་དེ་ཁྱོད་ཀྱི་
རྗེས་ཁྱབ་ཕྱིན་ཅི་ལོག་ཡིན་པ་གང་ཞིག མཚོན་བྱ་ཡིན་ན། རྟག་པ་མ་ཡིན་པས་
ཁྱབ་པ་མ་ངེས་པའི་ཕྱིར། དེར་ཐལ། ཤེས་བྱ་ལྟ་བུ་མཚོན་བྱ་ཡང་ཡིན་ལ་རྟག་པ་
ཡང་ཡིན་པའི་ཕྱིར། གོང་གི་རྟགས་གཉིས་པ་དེ་འདྲའི་ཐལ་འགྱུར་གྱི་ལྡོག་ཁྱབ་
ཕྱིན་ཅི་ལོག་མ་ངེས་པ་རྟགས་མ་གྲུབ་ཟེར་ན། དེ་འདྲའི་ཐལ་འགྱུར་ཆོས་ཅན། །
ཁྱོད་ཀྱི་ལྡོག་ཁྱབ་ཕྱིན་ཅི་ལོག་མ་ངེས་པར་ཐལ། རྟག་པ་མ་ཡིན་ན། མཚོན་བྱ་མ་
ཡིན་པ་མ་ཡིན་པས་ཁྱབ་པ་དེ་ཁྱོད་ཀྱི་ལྡོག་ཁྱབ་ཕྱིན་ཅི་ལོག་ཡིན་པ་གང་ཞིག་
རྟག་པ་མ་ཡིན་ན། མཚོན་བྱ་མ་ཡིན་པ་མ་ཡིན་པས་ཁྱབ་པ་མ་ངེས་པའི་ཕྱིར།
དེར་ཐལ། དོན་བྱེད་ནུས་པ་ལྟ་བུ་རྟག་པ་མ་ཡིན་ལ་མཚོན་བྱ་ཡང་མ་ཡིན་པའི་
ཕྱིར། གོང་གི་རྟགས་གསུམ་པ་དེ་འདྲའི་ཐལ་འགྱུར་གྱི་ཐུར་ཁྱབ་ཕྱིན་ཅི་ལོག་མ་
ངེས་པ་རྟགས་མ་གྲུབ་ཟེར་ན། དེ་འདྲའི་ཐལ་འགྱུར་ཆོས་ཅན། ཁྱོད་ཀྱི་ཐུར་ཁྱབ་
ཕྱིན་ཅི་ལོག་མ་ངེས་པར་ཐལ། རྟག་པ་ཡིན་ན། མཚོན་བྱ་མ་ཡིན་པས་ཁྱབ་པ་དེ་
ཁྱོད་ཀྱི་ཐུར་ཁྱབ་ཕྱིན་ཅི་ལོག་ཡིན་པ་གང་ཞིག རྟག་པ་ཡིན་ན། མཚོན་བྱ་མ་ཡིན་
པས་ཁྱབ་པ་མ་ངེས་པའི་ཕྱིར། དེར་ཐལ། རྟག་པ་ལྟ་བུ་རྟག་པ་ཡང་ཡིན་ལ་མཚོན་
བྱ་ཡང་ཡིན་པའི་ཕྱིར། གོང་གི་རྟགས་བཞི་བ་དེ་འདྲའི་ཐལ་འགྱུར་གྱི་འགལ་ཁྱབ་
ཕྱིན་ཅི་ལོག་མ་ངེས་པ་རྟགས་མ་གྲུབ་ཟེར་ན། དེ་འདྲའི་ཐལ་འགྱུར་ཆོས་ཅན།།
ཁྱོད་ཀྱི་འགལ་ཁྱབ་ཕྱིན་ཅི་ལོག་མ་ངེས་པར་ཐལ། མཚོན་བྱ་ཡིན་ན། རྟག་པ་མ་
ཡིན་པ་མ་ཡིན་པས་ཁྱབ་པ་དེ་ཁྱོད་ཀྱི་འགལ་ཁྱབ་ཕྱིན་ཅི་ལོག་ཡིན་པ་གང་ཞིག
228
，



མཚོན་བྱ་ཡིན་ན། རྟག་པ་མ་ཡིན་པ་མ་ཡིན་པས་ཁྱབ་པ་ངེས་པའི་ཕྱིར། དེར་
ཐལ། བུམ་པ་ལྟ་བུ་མཚོན་བྱ་ཡིན་ལ། རྟག་པ་མ་ཡིན་པའི་ཕྱིར། །
2. རང་ལུགས་རྒྱུ་མཚན་དུ་འགོད་པ་ལ། སྤྱིར་ཁྱབ་པ་སྒོ་བརྒྱད་ནི། རྣལ་མ་
བཞི་དང་། ཕྱིན་ཅི་ལོག་བཞི་བོ་དེ་ཡིན་ལ། རྣལ་མ་བཞི་ནི། རྗེས་ཁྱབ་རྣལ་མ། ལྡོག་
ཁྱབ་རྣལ་མ། ཐུར་ཁྱབ་རྣལ་མ། འགལ་ཁྱབ་རྣལ་མ་བཞི་བོ་དེ་ཡིན་ནོ། ཕྱིན་ཅི་
ལོག་བཞི་ནི། རྗེས་ཁྱབ་ཕྱིན་ཅི་ལོག། ལྡོག་ཁྱབ་ཕྱིན་ཅི་ལོག། ཐུར་ཁྱབ་ཕྱིན་ཅི་ལོག།
འགལ་ཁྱབ་ཕྱིན་ཅི་ལོག་བཞི་བོ་དེ་ཡིན་ནོ། རྣལ་མ་བཞི་ལས། རྗེས་ཁྱབ་རྣལ་མ་
ཞེས་པ་ནི། ཐལ་འགྱུར་གང་དང་གང་གི་རྟགས་དེ་ཡིན་ན། གསལ་བ་དེ་ཡིན་པས་
ཁྱབ་པ་དེ་ཡིན་ལ། དཔེར་ན། བུམ་པ་ཆོས་ཅན། དངོས་པོ་ཡིན་པར་ཐལ། དོན་
བྱེད་ནུས་པ་ཡིན་པའི་ཕྱིར་ཞེས་པའི་ཐལ་འགྱུར་ལྟ་བུ་ལ་མཚོན་ན། དོན་བྱེད་
ནུས་པ་ཡིན་ན། དངོས་པོ་ཡིན་པས་ཁྱབ་པ་ཐལ་འགྱུར་དེའི་རྗེས་ཁྱབ་རྣལ་མ་
ཡིན་ནོ། ལྡོག་ཁྱབ་རྣལ་མ་ཞེས་པ་ནི། ཐལ་འགྱུར་གང་དང་གང་གི་གསལ་བ་དེ་མ་
ཡིན་ན། རྟགས་དེ་མ་ཡིན་པས་ཁྱབ་པ་དེ་ཡིན་ལ། དཔེར་ན། ཀ་བ་ཆོས་ཅན། མི་
རྟག་པ་ཡིན་པར་ཐལ། སྐད་ཅིག་མ་ཡིན་པའི་ཕྱིར་ཞེས་པའི་ཐལ་འགྱུར་ལྟ་བུ་ལ་
མཚོན་ན། མི་རྟག་པ་མ་ཡིན་ན། སྐད་ཅིག་མ་མ་ཡིན་པས་ཁྱབ་པ་ཐལ་འགྱུར་དེའི་
ལྡོག་ཁྱབ་རྣལ་མ་ཡིན་ནོ། ཐུར་ཁྱབ་རྣལ་མ་ཞེས་པ་ནི། ཐལ་འགྱུར་གང་དང་གི་
གསལ་བ་དེ་ཡིན་ན། རྟགས་དེ་ཡིན་པས་ཁྱབ་པ་དེ་ཡིན་ལ། དཔེར་ན། ཤེས་བྱ་
ཆོས་ཅན། རྟག་པ་ཡིན་པར་ཐལ། ཆོས་དང་སྐད་ཅིག་མ་མ་ཡིན་པའི་གཞི་མཐུན་
པ་ཡིན་པའི་ཕྱིར། ཞེས་པའི་ཐལ་འགྱུར་ལྟ་བུ་ལ་མཚོན་ན། རྟག་པ་ཡིན་ན། ཆོས་
དང་སྐད་ཅིག་མ་མ་ཡིན་པའི་གཞི་མཐུན་པ་ཡིན་པས་ཁྱབ་པ་ཐལ་འགྱུར་འདིའི་
229



ཐུར་ཁྱབ་རྣལ་མ་ཡིན་ནོ། འགལ་ཁྱབ་རྣལ་མ་ཞེས་པ་ནི། ཐལ་འགྱུར་གང་དང་
གང་གི་རྟགས་ཏེ་ཡིན་ན། གསལ་བ་དེ་མ་ཡིན་པས་ཁྱབ་པ་དེ་ཡིན་ལ། དཔེར་ན།
ནམ་མཁའ་ཆོས་ཅན། རྟག་པ་ཡིན་པར་ཐལ། མ་བྱས་པའི་ཕྱིར་ཞེས་པའི་ཐལ་
འགྱུར་ལྟ་བུ་ལ་མཚོན་ན། མ་བྱས་བ་ཡིན་ན། རྟག་པ་མ་ཡིན་པས་ཁྱབ་པ་ཐལ་
འགྱུར་འདིའི་འགལ་ཁྱབ་རྣལ་མ་ཡིན་ནོ། ཕྱིན་ཅི་ལོག་བཞི་ལས་རྗེས་ཁྱབ་ཕྱིན་ཅི་
ལོག་ཅེས་པ་ནི། ཐལ་འགྱུར་གང་དང་གང་གི་རྟགས་དེ་ཡིན་ན་གསལ་བ་དེ་མ་
ཡིན་པས་ཁྱབ་པ་དེ་ཡིན་ལ། དཔེར་ན། བུམ་པ་ཆོས་ཅན། དངོས་པོ་ཡིན་པར་ཐལ།
དོན་བྱེད་ནུས་པ་ཡིན་པའི་ཕྱིར་ཞེས་པའི་ཐལ་འགྱུར་ལྟ་བུ་ལ་མཚོན་ན། དོན་
བྱེད་ནུས་པ་ཡིན་ན། དངོས་པོ་མ་ཡིན་པས་ཁྱབ་པ་འདི་འདྲའི་ཐལ་འགྱུར་རྗེས་
ཁྱབ་ཕྱིན་ཅི་ལོག་ཡིན་ནོ། དེ་དང་འགལ་ཁྱབ་རྣལ་མ་དོན་གཅིག ལྡོག་ཁྱབ་ཕྱིན་
ཅི་ལོག་ཅེས་པ་ནི། ཐལ་འགྱུར་གང་དང་གང་གི་གསལ་བ་དེ་མ་ཡིན་ན། རྟགས་དེ་
མ་ཡིན་པ་མ་ཡིན་པས་ཁྱབ་པ་དེ་ཡིན་ལ། དཔེར་ན། བུམ་པ་ཆོས་ཅན། མི་རྟག་པ་
ཡིན་པར་ཐལ། སྐད་ཅིག་མ་ཡིན་པའི་ཕྱིར། ཞེས་པའི་ཐལ་འགྱུར་ལྟ་བུ་ལ་མཚོན་
ན། མི་རྟག་པ་མ་ཡིན་ན། སྐད་ཅིག་མ་མ་ཡིན་པ་མ་ཡིན་པས་ཁྱབ་པ་དེ་འདྲའི་
ཐལ་འགྱུར་གྱི་ལྡོག་ཁྱབ་ཕྱིན་ཅི་ལོག་ཡིན་ནོ། ཐུར་ཁྱབ་ཕྱིན་ཅི་ལོག་ཅེས་པ་ནི།
ཐལ་འགྱུར་གང་དང་གང་གི་གསལ་བ་དེ་ཡིན་ན། རྟགས་དེ་མ་ཡིན་པས་ཁྱབ་པ་
དེ་ཡིན་ལ། དཔེར་ན། ཤེས་བྱ་ཆོས་ཅན། རྟག་པ་ཡིན་པར་ཐལ། ཆོས་དང་སྐད་
ཅིག་མ་མ་ཡིན་པའི་གཞི་མཐུན་པ་ཡིན་པའི་ཕྱིར་ཞེས་པའི་ཐལ་འགྱུར་ལྟ་བུ་ལ་་་་
མཚོན་ན། རྟག་པ་ཡིན་ན། ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་མ་
ཡིན་པས་ཁྱབ་པ་དེ་འདྲའི་ཐལ་འགྱུར་གྱི་ཐུར་ཁྱབ་ཕྱིན་ཅི་ལོག་ཡིན་ནོ། འགལ་
230



ཁྱབ་ཕྱིན་ཅི་ལོག་པ་ཅེས་པ་ནི། ཐལ་འགྱུར་གང་དང་གང་གི་རྟགས་དེ་ཡིན་ན་
གསལ་བ་དེ་མ་ཡིན་པ་མ་ཡིན་པས་ཁྱབ་པ་དེ་ཡིན་ལ། དཔེར་ན། ནས་མཁའ་ཆོས་
ཅན། རྟག་པ་ཡིན་པ་ཐལ། མ་བྱས་པའི་ཕྱིར་ཞེས་པའི་ཐལ་འགྱུར་ལྟ་བུ་ལ་མཚོན་
ན། མ་བྱས་པ་ཡིན་ན། རྟག་པ་མ་ཡིན་པ་མ་ཡིན་པས་ཁྱབ་པ་དེ་ཐལ་འགྱུར་དེའི་
འགལ་ཁྱབ་ཕྱིན་ཅི་ལོག་ཡིན་ནོ། དེ་དང་རྗེས་ཁྱབ་རྣལ་མ་དོན་གཅིག་གོ ཡང་ན་
ཐལ་འགྱུར་གཅིག་གི་སྟེང་དུ་ཁྱབ་པ་སྒོ་བརྒྱད་ཀ་བརྩི་ཚུལ་ཡོད་དེ། གང་ཟག་
ཆོས་ཅན། ཡོད་པར་ཐལ། ། ཚད་མས་དམིགས་པ་ཡིན་པའི་ཕྱིར་ཞེས་པའི་ཐལ་
འགྱུར་ལྟ་བུ་ལ་མཚོན་ན། ཚད་མས་དམིགས་པ་ཡིན་ན། ཡོད་པས་ཁྱབ་པ་འདིའི་
རྗེས་ཁྱབ་དང༌། ཡོད་པ་མ་ཡིན་ན། ཚད་མས་དམིགས་པ་མ་ཡིན་པས་ཁྱབ་པ་
འདིའི་ལྡོག་ཁྱབ་དང་། ཡོད་པ་ཡིན་ན། ཚད་མས་དམིགས་པ་ཡིན་པས་ཁྱབ་པ་
འདིའི་ཐུར་ཁྱབ་དང་། ཚད་མས་དམིགས་པ་ཡིན་ན། ཡོད་པ་མ་ཡིན་པས་ཁྱབ་པ་
འདིའི་འགལ་ཁྱབ་སྟེ། ཁྱབ་པ་རྣལ་མ་བཞི་དང་། ཚད་མས་དམིགས་པ་ཡིན་ན།
ཡོད་པ་མ་ཡིན་པས་ཁྱབ་པ་དེའི་རྗེས་ཁྱབ་ཕྱིན་ཅི་ལོག་དང་། ཡོད་པ་མ་ཡིན་ན།
ཚད་མས་དམིགས་པ་མ་ཡིན་པ་མ་ཡིན་པས་ཁྱབ་པ་དེའི་ལྡོག་ཁྱབ་ཕྱིན་ཅི་ལོག་་་་
དང་། ཡོད་པ་ཡིན་ན། ཚད་མས་དམིགས་པ་མ་ཡིན་པས་ཁྱབ་པ་དེའི་ཐུར་ཁྱབ་
ཕྱིན་ཅི་ལོག་དང་། ཚད་མས་དམིགས་པ་ཡིན་ན། ཡོད་པ་མ་ཡིན་པ་མ་ཡིན་པས་
ཁྱབ་པ་དེའི་འགལ་ཁྱབ་ཕྱིན་ཅི་ལོག་སྟེ་ཁྱབ་པ་ཕྱིན་ཅི་ལོག་བཞི་སློང་ཚུལ་ཡིན་
ནོ། དེ་མཚུངས་སུ་རྟགས་གསལ་དང་བཅས་པའི་ཐལ་འགྱུར་གཞན་དག་ལ་ཡང་
སློང་ཚུལ་རིགས་བསྒྲེས་ནས་ཤེས་པར་བྱའོ།། ་་་་་
དེ་ 3. རང་དང་གཞན་གྱི་རྩོད་པ་སྤོང་ཚུལ་ནི། ཁོ་ན་རེ། ཤེས་བྱ་ཆོས་ཅན། རྟག་
231



པ་ཡིན་པར་ཐལ། ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་ཡིན་པའི་
ཕྱིར། ཞེས་པའི་ཐལ་འགྱུར་ཆོས་ཅན། ཁྱོད་ཀྱི་ཁྱབ་པ་རྣལ་མ་བཞི་བོ་གྲུབ་པར་
ཐལ། ཁྱོད་ཀྱི་ཁྱབ་པ་རྣལ་མ་བཞི་བོ་སློང་ཚུལ་ཡོད་པའི་ཕྱིར་ན་མ་ཁྱབ། མ་གྲུབ་
ན་སླ། འདོད་ན། ཁྱོད་ཀྱི་འགལ་ཁྱབ་རྣལ་མ་གྲུབ་པར་ཐལ། འདོད་པའི་ཕྱིར།
འདོད་ན། ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་ཡིན་ན། རྟག་པ་མ་
ཡིན་པས་ཁྱབ་པར་ཐལ་ལོ། འདོད་མི་ནུས་ཏེ། མཚན་མཚོན་ཡིན་པའི་ཕྱིར། (དེ་
ཡང་ཁྱབ་པ་སློང་ཚུལ་ཡོད་པས་ཁྱབ་པ་ཡོད་པར་མི་འགྱུར་ཏེ། དཔེར་ན། གོང་གི་
འདི་ལ་མཚོན་ན། ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་ཡིན་ན། རྟག་
པ་མ་ཡིན་པས་ཁྱབ་ཅེས་སློང་ཚུལ་ཡོད་ཀྱང་། དེ་འདྲའི་ཁྱབ་པ་མེད་པ་བཞིན་
ཡིན་པས་སྐབས་འདིའི་རྩོད་པ་ཡང་ངང་གིས་སེལ་བ་ཡིན་ནོ།)
(བརྒྱད་པ།) ཐལ་འགྱུར་ཆུང་ངུའི་རྣམ་
གཞག་བཤད་པ། .
1. གཞན་གྱི་འདོད་ཚུལ་དགག་པ་ལ། ཕ་རོལ་བོ་ཁ་ཅིག ཁྱོད་རྟགས་གསལ་
རྩོད་གཞི་གསུམ་ག་དང་ལྡན་པའི་ཐལ་འགྱུར་ཡིན་ན། ཁྱོད་ཀྱི་རྟགས་གསལ་ཁྱབ་
པ་གསུམ་ག་གང་རུང་གྲུབ་པས་ཁྱབ་ཟེར་ན། ཀ་བ་ཆོས་ཅན། རྟག་པ་ཡིན་པར་
ཐལ། མཚན་ཉིད་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཁྱོད་ཀྱི་རྟགས་
དང་གསལ་བ་ཁྱབ་པ་གསུམ་པོ་གང་རུང་གྲུབ་པར་ཐལ། ཁྱོད་རྟགས་གསལ་རྩོད་
གཞི་གསུམ་ག་དང་ལྡན་པའི་ཐལ་འགྱུར་ཡིན་པའི་ཕྱིར། མ་གྲུབ་ན། དེ་འདྲའི་
ཐལ་འགྱུར་ཆོས་ཅན། ཁྱོད་རྟགས་གསལ་རྩོད་གཞི་གསུམ་ག་དང་ལྡན་པའི་ཐལ་
232



འགྱུར་ཡིན་པར་ཐལ། ཁྱོད་རྟགས་ལྡན་པ་གང་ཞིག གསལ་བ་ཡང་ལྡན། རྩོད་གཞི་
ཡང་ལྡན་པའི་ཕྱིར། དང་པོ་མ་གྲུབ་ན། མཚན་ཉིད་དེ་ཁྱོད་ཀྱི་རྟགས་སུ་བཀོད་པ་
གང་ཞིག ཁྱོད་དེ་དང་ལྡན་པའི་ཕྱིར། གཉིས་པ་མ་གྲུབ་ན། རྟག་པ་དེ་ཁྱོད་ཀྱི་
གསལ་བར་བཀོད་པ་གང་ཞིག ཁྱོད་དེ་དང་ལྡན་པའི་ཐལ་འགྱུར་ཡིན་པའི་ཕྱིར།
གསུམ་པ་མ་གྲུབ་ན། ཀ་བ་ཁྱོད་ཀྱི་ཆོས་ཅན་དུ་བཟུང་བ་གང་ཞིག ཁྱོད་དེ་དང་
ལྡན་པའི་ཕྱིར། རྩ་བར་འདོད་ན། ཀ་བ་ཆོས་ཅན། རྟག་པ་ཡིན་པར་ཐལ། མཚན་
ཉིད་ཡིན་པའི་ཕྱིར། ཞེས་པའི་ཐལ་འགྱུར་ཆོས་ཅན། ཁྱོད་ཀྱི་རྟགས་གསལ་ཁྱབ་
གསུམ་གང་རུང་མ་གྲུབ་པར་ཐལ། ཁྱོད་ཀྱི་རྟགས་མ་གྲུབ་པ་གང་ཞིག གསལ་བ་
ཡང་མ་གྲུབ། ཁྱབ་པ་ཡང་མ་གྲུབ་པའི་ཕྱིར། དང་པོ་མ་གྲུབ་ན། དེ་འདྲའི་ཐལ་
འགྱུར་ཆོས་ཅན། ཁྱོད་ཀྱི་རྟགས་མ་གྲུབ་པར་ཐལ། ཁྱོད་ཀྱི་རྟགས་ལ་རྟགས་ལན་
བ ཏབ་པས་ཀ་བ་མཚན་ཉིད་ཡིན་པར་རྟགས་མ་གྲུབ་ཅེས་ལན་འདེབས་རིགས་
པ་གང་ཞིག ཀ་བ་མཚན་ཉིད་མ་ཡིན་པའི་ཕྱིར། གཉིས་པ་མ་གྲུབ་ན། དེ་འདྲའི་
ཐལ་འགྱུར་ཆོས་ཅན། ཁྱོད་ཀྱི་གསལ་བ་མ་གྲུབ་པར་ཐལ། ཁྱོད་ཀྱི་གསལ་བ་ལ་
འདོད་ལན་བཏབ་པས་ཀ་བ་རྟག་པ་ཡིན་པར་འདོད་ཅེས་ལན་འདེབས་རིགས་
པ་གང་ཞིག ཀ་བ་རྟག་པ་མ་ཡིན་པའི་ཕྱིར། གསུམ་པ་མ་གྲུབ་ན། དེ་འདྲའི་ཐལ་
འགྱུར་ཆོས་ཅན། ཁྱོད་ཀྱི་ཁྱབ་པ་མ་གྲུབ་པར་ཐལ། མཚན་ཉིད་ཡིན་ན། རྟག་པ་
ཡིན་པས་ཁྱབ་པ་དེ་འདྲའི་ཐལ་འགྱུར་གྱི་ཁྱབ་པ་ཡིན་པ་གང་ཞིག མཚན་ཉིད་
ཡིན་ན། རྟག་པ་ཡིན་པས་ཁྱབ་པ་མེད་པའི་ཕྱིར། ཁྱབ་སྐོར་འདིས་རྟགས་གསལ་
ཁྱབ་གསུམ་གང་རུང་མ་གྲུབ་པའི་ཐལ་འགྱུར་རྣམས་ལ་ཡང་རིགས་བསྒྲེ་བར་་་་་་
བྱའོ། ཁ་ཅིག ཐལ་འགྱུར་དེའི་རྟགས་གྲུབ་ན། ཐལ་འགྱུར་དེའི་བཀོད་ཚོད་ཀྱི་
233



རྟགས་གྲུབ་པས་ཁྱབ་ཟེར་ན། རི་བོང་རྭ་ཆོས་ཅན། མེད་པ་ཡིན་པར་ཐལ། ཚད་
མས་མ་དམིགས་པའི་ཕྱིར། ཞེས་པའི་ཐལ་འགྱུར་ཆོས་ཅན། ཁྱོད་ཀྱི་བཀོད་ཚོད་ཀྱི་
རྟགས་གྲུབ་པར་ཐལ། ཁྱོད་ཀྱི་རྟགས་གྲུབ་པའི་ཕྱིར། ཁྱབ་པ་སོང་། མ་གྲུབ་ན། རི་
བོང་རྭ་ཆོས་ཅན། མེད་པ་ཡིན་པར་ཐལ། ཚད་མས་མ་དམིགས་པའི་ཕྱིར་ཞེས་
པའི་ཐལ་འགྱུར་ཆོས་ཅན། ཁྱོད་ཀྱི་རྟགས་གྲུབ་པར་ཐལ། རི་བོང་རྭ་ཚད་མས་མ་
དམིགས་པ་ཁྱོད་ཀྱི་རྟགས་ཡིན་པ་གང་ཞིག་དེ་གྲུབ་པའི་ཕྱིར། དེར་ཐལ། རི་བོང་
རཱ་ཚད་མས་མ་དམིགས་པའི་ཕྱིར་ཏེ། རི་བོང་རྭ་མེད་པའི་ཕྱིར། ( ཐལ་འགྱུར་གང་
དང་གང་གི་སོང་ཚོད་ཀྱི་རྟགས་ལ་གཞི་ཆོས་ཅན་གྱི་སྟེང་དུ་སོང་བའི་རྟགས་དེ་
ལ་ངོས་འཛིན་དགོས། ཆོས་ཅན་མེད་པའི་ཐལ་འགྱུར་ལ་སོང་ཚོད་ཀྱི་རྟགས་མེད་
ལ། བཀོད་ཚོད་ཀྱི་རྟགས་མེད་མི་དགོས་སོ།) རྩ་བར་འདོད་ན། དེ་འདྲའི་ཐལ་
འགྱུར་ཆོས་ཅན། ཁྱོད་ཀྱི་རྟགས་གྲུབ་པར་ཐལ། རི་བོང་རྭ་ཚད་མས་མ་དམིགས་
པ་ཁྱོད་ཀྱི་རྟགས་ཡིན་པ་གང་ཞིག་གྲུབ་པའི་ཕྱིར། (སྤྱིར་ཐལ་འགྱུར་དེ་རྟགས་
གསལ་རྩོད་གཞི་གསུམ་ག་དང་ལྡན་པ་ཞིག་ཡིན་ཕྱིན་རྟགས་གྲུབ་མ་གྲུབ་སོང་་་་
ཚོད་ཀྱི་རྟགས་གྲུབ་མ་གྲུབ་ལ་བཤད་དགོས་མོད། རྩོད་གཞི་ནུས་མེད་ཅན་ལ་མི་
མཚུངས་སོ།) ཡང་ཁ་ཅིག་ན་རེ། ཤེས་བྱ་ཆོས་ཅན། ཀ་བ་ཆོས་ཅན། བུམ་པ་ཆོས་
ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར། ཞེས་པའི་གསལ་བ་ལ་
འདོད་ལན་བཏབ་པས། ཤེས་བྱ་ཆོས་ཅན། ཀ་བ་ཆོས་ཅན། བུམ་པ་ཆོས་ཅན།
དངོས་པོ་ཡིན་པར་འདོད་ཅེས་བརྩི་རིགས་ཟེར་ན། དེ་མི་རིགས་པར་ཐལ། དེ་
འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཀ་བ་ཆོས་ཅན། བུམ་
པ་ཆོས་ཅན། དངོས་པོ་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། དེ་
234



འདྲའི་ཐལ་འགྱུར་དེ། ཤེས་བྱས་རྩོད་གཞི། བུམ་པ་ཆོས་ཅན། ཀ་བ་ཆོས་ཅན།
དངོས་པོས་གསལ་བ། དངོས་པོས་རྟགས་བྱས་པའི་ཐལ་འགྱུར་ཡིན་པའི་ཕྱིར།
དེར་ཐལ། ཆོས་ཅན་གཉིས་ནས་བརྒྱའི་བར་དུ་བརྩེགས་པའི་ཐལ་འགྱུར་གང་
དང་གང་བཀོད་ཀྱང་། ཆོས་ཅན་དང་པོ་དེ་རྩོད་གཞིར་བཞག་ནས། ཆོས་ཅན་
ལྷག་མ་གང་ཡོད་གསལ་བ་ལ་སྦྱོར་དགོས་པའི་ཕྱིར། (སྐབས་འདིའི་རྩོད་གཞིར་
བཞག་མ་བཞག་ནི། སྐབས་དེའི་ཁས་བླངས་ཀྱི་གཞི་བུམ་མེད་དུ་བཞག་པ་ལ་བྱེད་
དགོས་སྙམ་སྟེ། མིན་ན། རྩོད་གཞི་ཡིན་ན། འདོད་ལན་འདེབས་སྐབས་གསལ་བའི་
སྟེང་དུ་འདྲེན་དགོས་ལ། སྐབས་འདིར་དེ་མི་རུང་བའི་ཕྱིར་རོ། ཁ་ཅིག་ཡོད་པ་
ཡིན་པར་ཐལ། དངོས་པོ་ཡིན་པར་ཐལ། མི་རྟག་པ་ཡིན་པར་ཐལ། མི་རྟག་པ་ཡིན་
པའི་ཕྱིར། ཞེས་པའི་ཐལ་འགྱུར་གྱི་གསལ་བ་ལ་འདོད་ཅན་བཏབ་པའི་ཚེ། ཡོད་
པ་ཡིན་པར་ཐལ། དངོས་པོ་ཡིན་པར་ཐལ། མི་རྟག་པ་ཡིན་པར་འདོད་ཅེས་བརྩི་
རིགས་ཟེར་ན། དེ་མི་རིགས་པར་ཐལ། དེ་འདྲའི་ཐལ་འགྱུར་གྱི་གསལ་བ་ལ་
འདོད་ལན་བཏབ་པའི་ཚེ་ཡོད་པ་ཡིན་པར་ཐལ། དངོས་པོ་ཡིན་པར་འདོད་ཅེས་
བརྩི་རིགས་པའི་ཕྱིར།(གསལ་སྤོང་གི་ཐལ་འགྱུར་གང་དང་གང་བཀོད་པའི་ཚེ། ་་་
ཐལ་ངག་གཉིས་དང་རྟགས་གཅིག་བྱུང་ན། ཐལ་ངག་གཉིས་གསལ་བར་སྦྱོར་
དགོས་ལ། ཐལ་ངག་གསུམ་བྱུང་ན། ཐལ་ངག་གཉིས་གསལ་བ་དང་། ཐལ་ངག་
གཅིག་རྟགས་ལ་སྦྱོར་དགོས། ཐལ་ངག་བཞི་བྱུང་ན། ཐལ་ངག་གཉིས་གསལ་བ་
དང་། གཉིས་རྟགས་ལ་སྦྱོར་རྒྱུ། མདོར་ན། རྟགས་གསལ་ཆ་བྱུང་ཚེ་མཉམ་པར་
བགོ་ཞིང་། མ་བྱུང་ན། གཅིག་ཙམ་གྱིས་གསལ་བ་མང་བར་སྦྱོར་ཚུལ་སོགས་
བསྡུས་གཞུང་ལ་བསྟུན་རྒྱུ་ལས་རིགས་པའི་གནད་གང་ཡིན་ལ་ཅུང་དཔྱད་་་་་་་་
235



དཀའོ།) ཡང་ཁ་ཅིག བུམ་པ་ཆོས་ཅན། དངོས་པོ་ཡིན་པར་ཐལ། ཤེས་བྱ་ཡིན་
པར་ཐལ། འདུས་མ་བྱས་ཡིན་པར་ཐལ། བྱས་པ་ཡིན་པར་ཐལ། ཡོད་པ་ཡིན་པའི་
ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་པའི་ཕྱིར། ཞེས་པའི་ཐལ་འགྱུར་གྱི་
གསལ་བ་ལ་འདོད་ལན་ཐེབས་པའི་ཕྱིར། ཞེས་པའི་ཐལ་འགྱུར་གྱི་རྟགས་གྲུབ་
པའི་ཕྱིར། ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པའི་ཚེ། དངོས་
པོ་ཡིན་པར་ཐལ། ཤེས་བྱ་ཡིན་པར་ཐལ། འདུས་མ་བྱས་ཡིན་པར་འདོད་ཅེས་
བརྩི་རིགས་ཟེར་ན། དེ་མི་རིགས་པར་ཐལ། དེ་འདྲའི་ཐལ་འགྱུར་གྱི་གསལ་བ་ལ་
འདོད་ལན་བཏབ་པའི་ཚེ། བུམ་པ་དངོས་པོ་ཡིན་པར་འདོད་ཅེས་བརྩི་རིགས་
པའི་ཕྱིར། དེར་ཐལ། དེ་འདྲའི་ཐལ་འགྱུར་དེ་བུམ་པས་རྩོད་གཞི། དངོས་པོས་
གསལ་བ། ཤེས་བྱ་ཡིན་པར་ཐལ། མན་ཆད་ཀྱིས་རྟགས་བྱས་པའི་ཐལ་འགྱུར་ཡིན་
པའི་ཕྱིར། ཐལ་འགྱུར་དེའི་ཕྱིར་སྒྲ་གསུམ་པས་རིམ་གྱིས། གསལ་བ་གསུམ་མས་
རིམ་ནས་སྦུབས་སུ་དྲངས་པ་གང་ཞིག དེ་ལྟར་སྦུབས་སུ་དྲངས་པའི་ཚེ། དངོས་པོ་
གཅིག་པོ་དེ་རྩ་བའི་གསལ་བར་ལུས་པའི་ཕྱིར། (དེར་ཡང་གསལ་སྤུངས་དང་།
རྟགས་སྤུངས་ཀྱི་ཐལ་འགྱུར་ཇི་ལྟར་བཀོད་ཀྱང་ཕྱིར་སྒྲ་རེ་རེས་གསལ་བ་རེ་རེ་་་་ །
སྦུབས་སུ་འདྲེན་ལ། ཕྱིར་སྒྲ་ཅི་ཙམ་ཡོད་ན་ཡང་རྩ་བའི་གསལ་བ་གཅིག་པོ་དེ་
སྦུབས་སུ་འདྲེན་མི་ཐུབ་པའི་ཕྱིར་ཏེ། ཕྱིར་སྒྲ་རེ་རེས་གསལ་བ་རེ་རེ་སྦུབས་སུ་
འདྲེན་ལུགས་ནི། ཕྱིར་སྒྲ་རེ་རེས་གསལ་བ་རེ་རེ་ནུས་མེད་དུ་བྱས་པ་སྟེ། དཔེར་ན།
སྒྲོན་མེའི་སྟེང་དུ་སྣོད་ཁ་སྦུབས་པ་བཞིན་ནོ།)
2. རང་ལུགས་རྒྱུ་མཚན་དུ་འགོད་པ་ལ། ཐལ་འགྱུར་གྱི་ངོ་བོ་ནི། རྒོལ་བ་
སྐབས་བབ་ལ་མི་འདོད་པའི་ཐལ་བ་འཕེན་པའི་རིགས་སུ་གནས་པའི་ཐལ་ངག་
236



གོ ཐལ་འགྱུར་ལ་འགོད་ཚུལ་གྱི་སྒོ་ནས་དབྱེ་ན་ལྔ་ཡོད་དེ། རྟགས་ཆོས་དོན་
གསུམ་རེ་རེ་འགོད་ཚུལ། ཆོས་ཅན་དུ་མ་བརྩེགས་པའི་འགོད་ཚུལ། གསལ་སྤུངས་
ཀྱི་འགོད་ཚུལ། རྟགས་སྤུངས་ཀྱི་འགོད་ཚུལ། སྦུབས་འཚངས་ཀྱི་འགོད་ཚུལ་དང་
ལྔའོ། དང་པོ། རྟགས་ཆོས་དོན་གསུམ་རེ་རེ་བའི་འགོད་ཚུལ་ཞེས་པ་ནི། རྟགས་
དང་གསལ་བ། རྩོད་གཞི་གསུམ་གཅིག་རེ་ལས་དུ་མ་མི་འགོད་པའི་ཚུལ་ཞིག་སྟེ།
དཔེར་ན། བུམ་པ་ཆོས་ཅན། མི་རྟག་པ་ཡིན་པར་ཐལ། སྐད་ཅིག་མ་ཡིན་པའི་ཕྱིར།
ཞེས་པའི་ཐལ་འགྱུར་འདི་འགོད་ཚུལ་བཞིན་ནོ། གཉིས་པ། ཆོས་ཅན་དུ་མ་
བརྩེགས་པའི་འགོད་ཚུལ་ཞེས་པ་ནི། ཐལ་འགྱུར་གཅིག་ལ་ཆོས་ཅན་གཉིས་ཡན་
ཆད་བརྩེགས་པའི་འགོད་ཚུལ་ཞིག་སྟེ། དཔེར་ན། བུམ་པ་ཆོས་ཅན། ཀ་བ་ཆོས་
ཅན། དངོས་པོ་ཆོས་ཅན། བྱས་པ་ཡིན་པར་ཐལ། མི་རྟག་པ་ཡིན་པའི་ཕྱིར། ཞེས་
པའི་ཐལ་འགྱུར་འདི་འདོད་ཚུལ་བཞིན་ནོ། གསུམ་པ། གསལ་སྤུངས་ཀྱི་འགོད་
ཚུལ་ཞེས་པ་ནི། ཐལ་འགྱུར་གང་ཡང་རུང་བའི་གསལ་བ་གཅིག་མིན་དུ་མ་དཀྱུས་
གཅིག་ཏུ་འགོད་པའི་འགོད་ཚུལ་ཞིག་སྟེ། དཔེར་ན། ཤེས་བྱ་ཆོས་ཅན། མ་བྱས་པ་
ཡིན་པར་ཐལ། རྟག་པ་ཡིན་པར་ཐལ། དངོས་མེད་ཡིན་པར་ཐལ། དོན་བྱེད་ནུས་
སྟོང་ཡིན་པའི་ཕྱིར་ཞེས་པའི་ཐལ་འགྱུར་འདི་འགོད་ཚུལ་བཞིན་ནོ། བཞི་བ།
རྟགས་སྤུངས་ཀྱི་འགོད་ཚུལ་ཞེས་པ་ནི། ཐལ་འགྱུར་གང་ཡང་རུང་བའི་རྟགས་
གཅིག་མིན་དུ་མ་དཀྱུས་གཅིག་ཏུ་འགོད་པའི་འགོད་ཚུལ་ཞིག་ལ་ཟེར། དཔེར་ན།
རྣམ་མཁྱེན་ཆོས་ཅན། དངོས་པོ་ཡིན་པར་ཐལ། འདུས་བྱས་ཡིན་པའི་ཕྱིར། དོན་
བྱེད་ནུས་པ་ཡིན་པའི་ཕྱིར། སྐད་ཅིག་མ་ཡིན་པའི་ཕྱིར། ཞེས་པའི་ཐལ་འགྱུར་
འདི་འགོད་ཚུལ་བཞིན་ནོ། ལྔ་བ། སྦུབས་འཚངས་ཀྱི་ཐལ་འགྱུར་ཞེས་པ་ནི། ཐལ་
237



འགྱུར་གང་ཡང་རུང་བའི་ཆོས་ཅན་དང་ཡང་ན་གསལ་བ་དུ་མ་སྦུབས་སུ་་་་་་་་་
འཚངས་བའི་ཐལ་འགྱུར་ཞིག་ལ་ཟེར། དེ་ལ་ཡང་ཆོས་ཅན་སྦུབས་འཚང་དང་།
གསལ་བ་སྦུབས་འཚང་གི་ཐལ་འགྱུར་གཉིས་ལས། དང་པོ་ནི། བུམ་པ་ཆོས་ཅན།
གཟུགས་ཆོས་ཅན། ཤེས་བྱ་ཆོས་ཅན། ཡོད་པ་ཡིན་པར་ཐལ། ཡོད་པ་ཡིན་པའི་
ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པར་ཐལ། ཚད་མས་དམིགས་པ་ཡིན་
པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ། ཚད་མས་དམིགས་པ་
ཡིན་པའི་ཕྱིར་ཞེས་པའི་འགོད་ཚུལ་འདི་ལྟ་བུའོ། །གཉིས་པ་ནི། ཀ་བ་ཆོས་ཅན།
མི་རྟག་པ་ཡིན་པར་ཐལ། སྐད་ཅིག་མ་ཡིན་པར་ཐལ། དངོས་པོ་ཡིན་པར་ཐལ།
འདུས་བྱས་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པའི་ཕྱིར་ཞེས་་་་་
པའི་ཐལ་འགྱུར་ལ་ཁྱབ་པ་ཡོད་པའི་ཕྱིར་ཞེས་པའི་ཐལ་འགྱུར་འདི་ལྟ་བུའོ།
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ཀྱི་ཚུལ་དུ་འགོད་པ། གཞི་གྲུབ་
ན། ཐལ་འགྱུར་གྱི་གསལ་བ་ཡིན་པས་ཁྱབ་སྟེ། དཔེ་དེབ་དེ་ཐལ་འགྱུར་གྱི་གསལ་
བ་ཡིན་པ་བཞིན་ཡིན་པའི་ཕྱིར། དཔེར་ན། ཚད་མའི་དཔེ་དེབ་ཆོས་ཅན། དཔེ་
དེབ་ཡིན་པར་ཐལ། ཚད་མའི་རྣམ་གཞག་སྟོན་པའི་གླེགས་བམ་ཡིན་པའི་ཕྱིར། །
ཞེས་བཀོད་པའི་ཚེ་ན་དཔེ་དེབ་ཐལ་འགྱུར་དེའི་གསལ་བར་བཀོད་པའི་ཕྱིར། དེ་
བཞིན་དུ་གཞི་གྲུབ་ན། ཐལ་འགྱུར་གྱི་ཆོས་ཅན་ཡིན་པས་ཁྱབ། ཐལ་འགྱུར་གྱི་
རྟགས་ཡིན་པས་ཁྱབ་པ་སོགས་ཀྱང་རིགས་འདྲའོ། གཞི་གྲུབ་ན། ཐལ་འགྱུར་ཞིག་
ཡིན་ཚེ་རྟགས་གསལ་གང་རུང་ལྡན་པས་ཁྱབ་སྟེ། རྟགས་གསལ་གང་ཡང་མི་ལྡན་
པའི་ཐལ་འགྱུར་ཞིག་འཇོག་རྒྱུ་མི་རྙེད་པའི་ཕྱིར། ཐལ་འགྱུར་ཡིན་ན། ཁྱོད་ཀྱི་
རྟགས་གསལ་ཁྱབ་གསུམ་གང་རུང་གྲུབ་པས་མ་ཁྱབ་སྟེ། བུམ་པ་ཆོས་ཅན། རྟག་
238



པ་ཡིན་པར་ཐལ། མཚན་ཉིད་ཡིན་པའི་ཕྱིར། ཞེས་པའི་ཐལ་འགྱུར་འདི་ལ་དེ་
གསུམ་གང་ཡང་མ་གྲུབ་པའི་ཕྱིར། ཐལ་འགྱུར་ཡིན་ན། ཁྱོད་ཀྱི་རྟགས་གསལ་ཁྱབ་
གསུམ་གང་རུང་མ་གྲུབ་པས་ཀྱང་མ་ཁྱབ་སྟེ། སྒྲ་ཆོས་ཅན། མི་རྟག་པ་ཡིན་པར་
ཐལ། བྱས་པའི་ཕྱིར། ཞེས་པའི་ཐལ་འགྱུར་འདིས་རྟགས་གྲུབ་པའི་ཕྱིར། གཞི་གྲུབ་
ན། ཐལ་འགྱུར་དེར་ཆོས་ཅན་མེད་པ་ཞིག་ཡིན་ན་སོང་ཚོད་ཀྱི་རྟགས་གྲུབ་པའི་
གཞི་མེད་པས་ཁྱབ་ལ། བཀོད་ཚོད་ཀྱི་རྟགས་མ་གྲུབ་པས་མ་ཁྱབ་སྟེ། བཀོད་ཚོད་
ཀྱི་རྟགས་གྲུབ་མ་གྲུབ་རྟགས་ཀྱི་རང་ལྡོག་ནས་འཇོག་དགོས་པའི་ཕྱིར་རོ།།
4. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། བུམ་པ་ཆོས་ཅན། ཀ་བ་
ཆོས་ཅན། དངོས་པོ་ཆོས་ཅན། བྱས་པ་ཡིན་པར་ཐལ། མི་རྟག་པ་ཡིན་པའི་ཕྱིར་
ཞེས་པའི་ཐལ་འགྱུར་གྱི་རྟགས་གྲུབ་པར་ཐལ། ཚད་མས་དམིགས་པ་ཡིན་པའི་
ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ། ཚད་མས་དམིགས་པ་ཡིན་
པའི་ཕྱིར་ཞེས་པའི་ཐལ་འགྱུར་འདི་ཆོས་ཅན། སྦུབས་ཚང་གི་ཐལ་འགྱུར་ཡིན་
པའི་ཕྱིར་ཟེར་ན་མ་ཁྱབ། འདོད་མི་ནུས་ཏེ། ཆོས་ཅན་དུ་མ་བརྩེགས་པའི་ཐལ་
འགྱུར་དང་ཆོས་ཅན་སྦུབས་འཚངས་ཀྱི་ཐལ་འགྱུར་གཉིས་མི་མཚུངས་པའི་ཕྱིར།
དེར་ཐལ། ཆོས་ཅན་དུ་མ་བརྩེགས་པས་ཆོས་ཅན་སྦུབས་སུ་འདྲེན་མི་ནུས་པའི་
ཕྱིར། དེར་ཐལ། ཆོས་ཅན་སྦུབས་སུ་འདྲེན་པ་ལ་གསལ་བས་རིམ་གྱི་སྦུབས་སུ་
འདྲེན་དགོས་པ་གང་ཞིག གོང་གི་ཆོས་ཅན་དུ་མ་བརྩེགས་པ་ཙམ་གྱིས་སྦུབས་སུ་
འདྲེན་པར་མི་འགྲོ་བའི་ཕྱིར་ཏེ། ཁྱོད་ལ་སྦུབས་སུ་འདྲེན་བྱེད་ཀྱི་གསལ་བ་དུ་མ་
དང་རྟགས་དུ་མ་མེད་པའི་ཕྱིར། དེར་ཐལ། གསལ་བ་བྱས་པ་གཅིག་པོ་དང་རྟག་
མི་རྟག་པ་གཅིག་པོ་ལས་མེད་པའི་ཕྱིར་རོ། །
239



(དགུ་བ།) དྲུག་སྒྲའི་རྣམ་གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཕ་རོལ་པོ་ཁ་ཅིག རྣམ་མཁྱེན་ཆོས་
ཅན། དངོས་པོ་རྟོགས་པའི་ཚད་མ་ཡོད་པར་ཐལ། ཚད་མ་ཡིན་པའི་ཕྱིར་ཞེས་
པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྣམ་མཁྱེན་རྣམ་མཁྱེན་
དངོས་པོར་རྟོགས་པའི་ཚད་མ་ཡོད་པར་འདོད་ཅེས་བརྩི་རིགས་ཟེར་ན། དེ་མི་
རིགས་པར་ཐལ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས།
རྣམ་མཁྱེན་དངོས་པོར་རྟོགས་པའི་ཚད་མ་ཡོད་པར་འདོད་ཅེས་བརྩི་རིགས་པའི་
ཕྱིར། དེར་ཐལ། ཡིན་འགོད་དང་ཡོད་འགོད་གཉིས་ལ་རྩོད་གཞི་འཕར་མི་འཕར་
གྱི་ཁྱད་པར་ཡོད་པའི་ཕྱིར། དཔེར་ན། རྣམ་མཁྱེན་ཆོས་ཅན། ཡོད་པར་རྟོགས་
པའི་ཚད་མ་ཡིན་པར་ཐལ། དངོས་པོར་རྟོགས་པའི་ཚད་མ་ཡིན་པའི་ཕྱིར། ཞེས་
པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས་རྣམ་མཁྱེན་རྣམ་མཁྱེན་་་་
ཡོད་པར་རྟོགས་པའི་ཚད་མ་ཡིན་པར་འདོད་ཅེས་བརྩི་རིགས་པའི་ཕྱིར། (ཡིན་
འགོད་ལ་ཆོས་ཅན་འཕར་དགོས་ལ་ཡོད་འགོད་ལ་འཕར་མི་དགོས་ཏེ། ཡིན་
འགོད་ཀྱི་དབང་དུ་བཏང་ན་དྲུག་སྒྲའི་ནུས་པས་གཙོ་བོའི་ཁྱད་པར་འབྱེད་ལ། ་་་
ཡོད་འགོད་ལ་མཇུག་གི་ཡོད་ཅེས་པའི་ནུས་པས་འབྱེད་དགོས་པས་མི་མཚུངས་
2. རང་ལུགས་རྒྱུ་མཚན་དུ་འགོད་པ་ལ། དྲུག་སྒྲའི་ནུས་པས་འཕར་ཚུལ་ནི།
དཔེར་ན། རྣམ་མཁྱེན་གྱི་རྩོད་གཞི་བྱས་ནས། དངོས་པོར་རྟོགས་པའི་ཚད་མ་ཡིན་
པར་རྟོགས་པའི་ཚད་མ་ཡིན་འགོད་བྱས་ཏེ། ཡིན་པར་རྟོགས་པའི་ཚད་མ་བཞི་
240



བརྩེགས་ན། རྣམ་མཁྱེན་ལྔ་འཕར་དགོས་ལ། ཡིན་པར་རྟོགས་པའི་ཚད་མ་ལྔ་
བརྩེགས་ན། རྣམ་མཁྱེན་དྲུག་འཕར་དགོས་པ་སོགས་རིགས་བསྒྲེ་དགོས་སོ།
3. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། རྣམ་མཁྱེན་ཆོས་ཅན།
རྟག་པར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་ཐལ། ཚད་མ་
ཡིན་པའི་ཕྱིར་ཞེས་པའི་ཐལ་འགྱུར་ལ་འདོད་ལན་ཐེབས་པར་ཐལ། རྣམ་མཁྱེན་
ཆོས་ཅན། དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་
ཐལ། ཚད་མ་ཡིན་པའི་ཕྱིར་ཞེས་པའི་ཐལ་འགྱུར་ལ་འདོད་ལན་ཐེབས་པའི་ཕྱིར་
ཟེར་ན་མ་ཁྱབ། འདོད་མི་ནུས་ཏེ། དེ་ལ་འདོད་ལན་བཏབ་པས། རྣམ་མཁྱེན་དེ།
རྣམ་མཁྱེན་རྣམ་མཁྱེན་རྟག་པར་རྟོགས་པའི་ཚད་མ་ཡིན་པར་འདོད་ཅེས་བརྩི་་་་
རིགས་པ་གང་ཞིག རྣམ་མཁྱེན་དེ། རྣམ་མཁྱེན་རྣམ་མཁྱེན་རྟག་པར་རྟོགས་པའི་
ཚད་མ་མ་ཡིན་པའི་ཕྱིར། དེར་ཐལ། རྣམ་མཁྱེན་གྱིས་རྣམ་མཁྱེན་དེ་རྣམ་མཁྱེན་
རྟག་པར་རྟོགས་པའི་ཚད་མ་ཡིན་པར་མ་རྟོགས་པའི་ཕྱིར། དེར་ཐལ། རྣམ་མཁྱེན་
གྱིས་རྣམ་མཁྱེན་དེ་རྣམ་མཁྱེན་དངོས་པོར་རྟོགས་པའི་ཚད་མ་ཡིན་པའི་ཕྱིར། ་་་་
དེར་ཐལ། རྣམ་མཁྱེན་གྱིས་རྣམ་མཁྱེན་དེ་རྣམ་མཁྱེན་དངོས་པོར་ངེས་པའི་ཚད་
མ་ཡིན་པའི་ཕྱིར། (རྣམ་མཁྱེན་གྱིས་རྣམ་མཁྱེན་དངོས་པོར་ངེས་རྒྱུ་ལས་རྟག་
པར་ངེས་ཚུལ་མེད་དེ། རྣམ་མཁྱེན་གྱིས་ཇི་ལྟར་ངེས་ཀྱང་དོན་ངེས་སུ་གྲུབ་པའི་
ཕྱིར། རྟག་པར་ངེས་ན་རྟག་པ་ཡིན་དགོས་ལ། དངོས་པོར་ངེས་ན་དངོས་པོ་ཡིན་
དགོས་སོ། དེའི་ཕྱིར་འདིར་ཡང་རྣམ་མཁྱེན་དེ་རྣམ་མཁྱེན་དེ་རྣམ་མཁྱེན་རྣམ་
མཁྱེན་རྟག་པར་རྟོགས་པའི་ཚད་མ་མ་ཡིན་པས་སྐབས་འདིའི་དོགས་པ་ཡང་་་་་་་
རིགས་བསྒྲེས་ནས་སེལ་ནུས་སོ།)
241



(བཅུ་བ།) ཁས་ལེན་སོང་ཚུལ་གྱི་རྣམ་གཞག་བཤད་པ།
1.གཞན་གྱི་འདོད་ཚུལ་དགག་པ་ལ། ཁ་ཅིག ཡོད་མེད་གཉིས་ཀྱི་ནང་ནས་
སྤྱིར་མེད་པ་ཡིན་པར་ཁས་ལེན་དགོས་ཟེར་ན། དེ་མི་འཐད་པར་ཐལ། ཡོད་མེད་
གཉིས་ཀྱི་ནང་ནས་ཡོད་པ་ཡིན་པའི་ཕྱིར། མ་གྲུབ་ན། ཡོད་མེད་གཉིས་ཀྱི་ནང་
ནས་ཡོད་པ་ཡིན་པར་ཁས་ལེན་དགོས་པའི་ཕྱིར། དེར་ཐལ། རྟག་དངོས་གཉིས་ཀྱི་
ནང་ནས་རྟག་པ་ཡིན་པར་ཁས་ལེན་དགོས་པ་གང་ཞིག རྟག་པ་ཡིན་པར་ཁས་
བླངས་པས་ཡོད་པར་ཁས་བླངས་པ་དོན་གྱིས་སོང་བའི་ཕྱིར། (ཡོད་པ་དང་མེད་
པ་གཉིས་ཀྱི་ནང་ནས་ཡོད་པ་ཡིན་ཞེས་ཁས་ལེན་དགོས་པའི་གནད་མཐར་ཐུག་
ནི། བསམ་བྱའི་ཡོད་པ་དེ་ཉིད་གང་ལ་གཏུགས་པའི་ཡུལ་དེ་ལ་བསམ་བློ་གཏོང་
དགོས་ཏེ། འདི་ལ་མཚོན་ན་སྤྱིར་རྟག་པ་ཡིན་ཞེས་ཁས་ལེན་དགོས་པའི་རྒྱུ་མཚན་
གྱིས་ཡིན་ནོ། འོ་ན། སྤྱིར་རྟག་དངོས་གཉིས་ཀྱི་ནང་ནས་རྟག་པ་ཡིན་ཞེས་ཁས་
བླངས་པའི་རྒྱུ་མཚན་གང་ཡིན་ཞེ་ན། དངོས་པོ་ཡིན་པར་ཁས་བླངས་ན་རྒྱུ་ཡོད་
པར་དོན་གྱིས་འདོད་དགོས་པས། ཁྱོད་རང་གི་རྒྱུ་ཡོད་པར་ཁས་བླངས་ཚེ་ཁྱོད་ཀྱི་
རྒྱུ་མེད་ན། ཁྱོད་མེད་དགོས་པས་ཁྱབ་པ་གྲུབ་དགོས། དེའི་ཕྱིར་ཤེས་བྱ་ཡང་མེད་
པར་ཐལ། ཤེས་བྱའི་རྒྱུ་མེད་པའི་ཕྱིར་ཞེས་འཕངས་ན། ལན་འདེབས་རྒྱུ་ཅི་ཡང་
མེད་པས་སྤྱིར་རྟག་པ་ཡིན་ཞེས་ཁས་བླངས་ན་རིགས་པ་དང་མི་མཐུན་པའི་་་་་་
འགལ་བ་གང་ཡང་མེད་དོ།) ཁ་ཅིག ཡིན་མིན་གཉིས་ཀྱི་ནང་ནས་མ་ཡིན་པ་ཡིན་
ཟེར་ན། ཡིན་མིན་གཉིས་ཀྱི་ནང་ནས་མ་ཡིན་པ་མ་ཡིན་པར་ཐལ། ཡིན་པ་ཡིན་
པའི་ཕྱིར། དེར་ཐལ། ཡོད་པ་ཡིན་པ་གང་ཞིག རྟག་པ་ཡང་ཡིན་པའི་ཕྱིར། །
242



2. རང་ལུགས་རྒྱུ་མཚན་དུ་འགོད་པ་ལ། སྤྱིར་ཁས་ལེན་ཚུལ་ནི། རྟག་དངོས་
གཉིས་ཀྱི་ནང་ནས་རྟག་པ། ཡོད་མེད་གཉིས་ཀྱི་ནང་ནས་ཡོད་པ་ཡིན། ཡིན་མིན་
གཉིས་ཀྱི་ནང་ནས་ཡིན་པ། སྤྱི་བྱེ་བྲག་གཉིས་ཀྱི་ནང་ནས་བྱེ་བྲག ཤེས་བྱ་ཡིན་
ཞེས་ཁས་བླངས་པས་སྤྱིར་ཤེས་བྱ་ཡིན་ཞེས་ཁས་བླངས་པ་ཡིན། ཤེས་བྱ་མིན་ཞེས་
ཁས་བླངས་ན་ཡང་སྤྱིར་ཤེས་བྱ་མིན་ཞེས་ཁས་བླངས་པ་ཡིན་ལ། དེ་བཞིན་དུ་
གཞི་དེ་ཉིད་རང་ལྡོག་ནས་ཡིན་པར་ཁས་བླངས་ན་སྤྱིར་གཞི་དེ་ཉིད་ཡིན་པར་་་་་
ཁས་བླངས་པ་ཡིན། མ་ཡིན་པ་ཡིན་པར་ཁས་བླངས་པས་ཀྱང་སྤྱིར་གཞི་དེ་ཉིད་
མ་ཡིན་ཞེས་པ་དང་འདྲའོ། དེས་མཚོན་ཤེས་བྱ་ཐམས་ཅད་ལ་རིགས་བསྒྲེས་ནས་
ཁས་ལེན་ཚུལ་ཤེས་པར་བྱའོ། དང་པོ། རྟག་དངོས་གཉིས་ཀྱི་ནང་ནས་རྟག་པ་
ཡིན་ཏེ། དངོས་པོ་ཡིན་ན། ཁྱོད་ཀྱི་རྒྱུ་ཡོད་པར་ཐལ། ཁྱོད་རང་རྒྱུ་ལས་སྐྱེས་པ་
ཡིན་པའི་ཕྱིར། དེར་ཐལ། དངོས་པོ་ཡིན་པའི་ཕྱིར། འདོད་ན། ཁྱོད་ཁྱོད་ཀྱི་རྒྱུ་དང་
རྟེན་བྱུང་འབྲེལ་ཡིན་པར་ཐལ། ཁྱོད་ཁྱོད་ཀྱི་རྒྱུ་དང་འབྲེལ་བ་གང་ཞིག ཁྱོད་
ཁྱོད་ཀྱི་རྒྱུ་དང་བདག་གཅིག་འབྲེལ་མ་ཡིན་པའི་ཕྱིར། འདོད་ན། ཁྱོད་ཀྱི་རྒྱུ་མེད་
ན་ཁྱོད་མེད་དགོས་པར་ཐལ། ཁྱོད་ཁྱོད་ཀྱི་རྒྱུ་དང་རྟེན་བྱུང་འབྲེལ་ཡིན་པའི་ཕྱིར།
འདོད་ན། ཁྱོད་ཀྱི་རྒྱུ་མེད་ན་ཁྱོད་མེད་དགོས་པར་ཐལ། ཁྱོད་ཁྱོད་ཀྱི་རྒྱུ་དང་རྟེན་
བྱུང་འབྲེལ་ཡིན་པའི་ཕྱིར། འདོད་ན། རྟག་པ་ཆོས་ཅན། ཁྱོད་མེད་པར་ཐལ། ཁྱོད་
ཀྱི་རྒྱུ་མེད་པའི་ཕྱིར། ཞེས་པའི་རིགས་པ་འདིས་གནོད་དོ། གཉིས་པ། ཡོད་མེད་
གཉིས་ཀྱི་ནང་ནས་མེད་པ་ཡིན་པའི་རྒྱུ་མཚན་ནི། མེད་པ་ཡིན་ན། མེད་པར་ངེས་
བྱེད་ཀྱི་ཚད་མ་ཞིག་ངེས་པར་དུ་དགོས་པས། དེས་ན་དེ་འདྲའི་ཚད་མ་དེ་ཡོད་
མེད་གཉིས་ཀྱི་ནང་ནས་གང་ཡིན་ཞེ་ན། ཡོད་པ་ཡིན་ཟེར་རྒྱུ་ལས། མེད་པ་ཡིན་
243



ཟེར་བའི་གནས་མེད་ལ། དེ་འདྲའི་ཚད་མ་དེ་ཡོད་པས་ཡོད་གོ་ཆོད་དགོས་སོ།
དེའི་ཕྱིར། ཡོད་མེད་གཉིས་ཀྱི་ནང་ནས་ཡོད་པར་ཁས་ལེན་དགོས་པའི་གནད་
ཀྱང་དེས་ཤེས་སོ། གསུམ་པ། ཡིན་མིན་གཉིས་ཀྱི་ནང་ནས་ཡིན་པ་མིན་ཟེར་ན།
ཡིན་པ་ཡིན་ཏེ། ཡིན་པ་མིན་ཟེར་བའི་རྒྱུ་མཚན་ཡང་། མ་ཡིན་པ་ཡིན་ཏེ། མེད་པ་
མ་ཡིན་པ་ཡིན་པའི་ཕྱིར་ཟེར་བའི་གནད་དེར་ཐུག་ཡོད་པས་དེ་ཡང་མཐར་་
གཏུགས་ན་ཡོད་པའི་སྟེང་ལ་འབབ་རྒྱུ་ལས་མེད་པའི་སྟེང་ལ་མ་ཡིན་པས་ཡོད་པ་
ཡིན་ཟེར་བ་དང་མེད་པ་མ་ཡིན་པ་ཡིན་ཟེར་བ་གཉིས་དོན་གཅིག་ཏུ་གྲུབ་བོ། ་་་་
དེའི་ཕྱིར་ཡིན་པ་ཡིན་པའི་བསམ་བྱ་མཐར་ཐུག་ཀྱང་དེ་ཡིན་པ་གཟིར་བོར་་་་་་་
གནས་པ་རྣམས་དཔྱད་གཞིར་ཆེའོ། བཞི་བ། སྤྱི་དང་བྱེ་བྲག་གཉིས་ཀྱི་ནང་ནས་
བྱེ་བྲག་ཡིན་པའི་རྒྱུ་མཚན་ནི། སྤྱིར་ཤེས་བྱའམ་ཡོད་པའི་བྱེ་བྲག་ཡིན་པའི་གནད་
དེར་ཐུག་ཡོད་དེ། སྤྱི་ཤེས་བྱའི་བྱེ་བྲག་ཏུ་སོང་བའི་རྟགས་གསུམ་ཀ་གྲུབ་པའི་
ཕྱིར། དེར་ཐལ། ཁྱོད་ཤེས་བྱ་ཡིན། ཁྱོད་ཤེས་བྱ་དང་བདག་གཅིག་ཏུ་འབྲེལ། ཁྱོད་
མ་ཡིན་ཞིང་ཤེས་བྱ་ཡིན་པའི་གཞི་མཐུན་པ་དུ་མ་གྲུབ་པའི་ཕྱིར། དང་པོ་གྲུབ་སྟེ།
ཁྱོད་རྟག་པ་ཡིན་པའི་ཕྱིར། དེར་ཐལ། རྟག་པ་ཡིན་པའི་ཕྱིར། གཉིས་པ་གྲུབ་སྟེ།
ཁྱོད་ཤེས་བྱ་དང་བདག་ཉིད་གཅིག་གི་སྒོ་ནས་ཐ་དད་ཡིན་པ་གང་ཞིག ཤེས་བྱ་
མེད་ན་ཁྱོད་མེད་དགོས་པའི་ཕྱིར། དང་པོ་དེར་ཐལ། ཁྱོད་ཤེས་བྱ་ཡིན་པ་འབུད།
གཉིས་པ་དེར་ཐལ། ཤེས་བྱ་མེད་ན་ཁྱོད་གང་དྲན་དྲན་ཡིན་དགོས་པའི་ཕྱིར།
གསུམ་པ་གྲུབ་སྟེ། ཁྱོད་མ་ཡིན་ཞིང་ཤེས་བྱ་ཡིན་པའི་གཞི་མཐུན་པ་ལ། བུམ་པ།
ཀ་བ། དངོས་པོ་སོགས་དུ་མ་ཡོད་པའི་ཕྱིར། (འདིའི་སྐབས་སུ་ཁྱོད་ཅེས་པ་སྤྱི་
འགྲོའི་ཁས་ལེན་ཞིག་སྟེ། སྤྱིར་ཡོད་མེད་གཉིས་ཀྱི་ནང་ནས་ཡོད་པ་དང༌། རྟག་མི་
244



རྟག་གཉིས་ཀྱི་ནང་ནས་རྟག་པ་ཡིན་པས་ཁྱོད་ཅེས་གཞི་ངེས་མེད་དེ་ཡང་རྟག་པ་
ལ་འཇུག་དགོས་པ་རིགས་པས་གྲུབ་བོ།) ལྔ་བ། ཤེས་བྱ་ཡིན་པར་ཁས་བླངས་པས་
སྤྱིར་ཤེས་བྱ་ཡིན་པར་ཁས་བླངས་ལ་སོང་བ་ཡིན་ཏེ། རྩོད་གཞི་གང་ཡང་མེད་
པར་ཤེས་བྱ་ཡིན་པར་ཁས་བླངས་ན། སྤྱིར་ཤེས་བྱ་ཡིན་པར་ཁས་བླངས་སོང་།
རྟག་པ་ཡིན་པར་ཁས་བླངས་ན་སྤྱིར་རྟག་པ་ཡིན་པར་ཁས་བླངས་ལ་སོང་བ་་་་་་་
སོགས་འདྲའོ།།
3. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། སྤྱིར་ཡིན་མིན་གཉིས་ཀྱི་
ནང་ནས་མ་ཡིན་པ་ཡིན་པར་ཐལ། མེད་པ་མ་ཡིན་པ་ཡིན་པའི་ཕྱིར་ཟེར་ན་མ་
ཁྱབ། མ་གྲུབ་ན། མེད་པ་མ་ཡིན་པ་ཡིན་པར་ཐལ། ཡོད་པ་ཡིན་པའི་ཕྱིར། མ་གྲུབ་
ན། ཡོད་པ་ཡིན་པར་ཐལ། རྟགོ་པ་ཡིན་པའི་ཕྱིར། རྟགས་སླ། གོང་དུ་འདོད་ན།
ཡིན་མིན་གཉིས་ཀྱི་ནང་ནས་མ་ཡིན་པ་མ་ཡིན་པར་ཐལ། ཡིན་པ་ཡིན་པའི་ཕྱིར།
མ་གྲུབ་ན། དེར་ཐལ། ཤེས་བྱ་ཡིན་པ་ཡིན་པའི་ཕྱིར། དེར་ཐལ། རྟག་པ་ཡིན་པ་
ཡིན་པ་གང་ཞིག རྟོག་པ་ཡིན་ན། ཤེས་བྱ་ཡིན་པ་བཤད་མ་དགོས་པ་ཡིན་པའི་
ཕྱིར། (སྐབས་འདིའི་རྩོད་པ་ཅི་ལྟར་སྤོངས་ཤེན། འདིའི་དོགས་གཞི་གཙོ་བོ་ཡིན་
པ་ཡིན་ཟེར་དོན་ཤེས་བྱ་ཡིན་པ་ཡིན་ཟེར་བ་དེ་ཡིན་ན། འོ་ན། མ་ཡིན་པ་ཡིན་
ཟེར་དོན་མེད་པ་མ་ཡིན་པ་ཡིན་ཞེས་ཁྱབ་འགྲིག་འཕེན་མོད། དེ་ནི་མེད་པ་མ་
ཡིན་པ་ཡིན་ཞེས་ཁས་བླངས་ཀྱང་དོན་དངོས་སུ་ཡོད་པ་ཡིན་ཞེས་ཁས་བླངས་པ་
དང་མཚུངས་པས་དོགས་པ་ཡང་དེས་སེལ་བ་ཡིན་ནོ།།)
245



ལྔ་བ། དབང་པོ་རབ་ལ་རིགས་ལམ་
ཆེ་བའི་སྐོར་བཤད་པ།
(དང་བོ།) དགག་གཞིའི་རྣམ་གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཁ་ཅིག་ན་རེ། བུམ་པའི་དགག་གཞི་
ཆོས་ཅན། ཤེས་བྱ་ཡིན་པར་ཐལ། གཞི་གྲུབ་པའི་ཕྱིར་ཞེས་པའི་ཐལ་འགྱུར་གྱི་
གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་
བུམ་པའི་དགག་གཞི་ཤེས་བྱ་ཡིན་པར་འདོད་ཅེས་བརྩི་རིགས་ཟེར་ན། འོ་ན།
བུམ་པའི་དགག་གཞི་ཆོས་ཅན། བུམ་པའི་དགག་གཞི་དང་གཅིག་ཡིན་པར་ཐལ།
ཁྱོད་ཡོད་པ་གང་ཞིག། བུམ་པའི་དགག་གཞི་དང་ཐ་དད་མ་ཡིན་པའི་ཕྱིར། ཞེས་
པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས་བུམ་པའི་དགག་གཞི་་་་་
ཆོས་ཅན་གྱི་སྟེང་དུ་བུམ་པའི་དགག་གཞི། བུམ་པའི་དགག་གཞི་དང་གཅིག་ཡིན་
པར་འདོད་ཅེས་བརྩི་རིགས་པར་ཐལ། གོང་གི་བརྩི་ཚུལ་དེ་དང་མཚུངས་པའི་
ཕྱིར། འདོད་ན། བུམ་པའི་དགག་གཞི་ཆོས་ཅན། བུམ་པའི་དགག་གཞིའི་ལྡོག་པ་
ཡིན་པར་ཐལ། བུམ་པའི་དགག་གཞི་དང་གཅིག་ཡིན་པའི་ཕྱིར། འདོད་ན། རྩིས་
དང་ཟེར་ན། བུམ་པའི་དགག་གཞིའི་ལྡོག་པ་ཡིན་པར་འདོད་ཅེས་བརྩི་རིགས་
ཤིང་འདོད་ལན་ཐེབས་ཟེར་ན་ཡང་མི་འཐད་པར་ཐལ། བུམ་པའི་དགག་གཞི་
ཆོས་ཅན་གྱི་སྟེང་དུ་བུམ་པའི་དགག་གཞི་བུམ་པའི་དགག་གཞིའི་ལྡོག་པ་མ་ཡིན་
246



པའི་ཕྱིར། དེར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་
གཞི་བུམ་པའི་དགག་གཞི་དང་ཐ་མི་དད་མ་ཡིན་པའི་ཕྱིར། དེར་ཐལ། བུམ་པའི་
དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་བུམ་པའི་དགག་གཞི་དང་
ཐ་དད་ཡིན་པའི་ཕྱིར། (ཐལ་འགྱུར་འདི་ལྟ་བུ་ལ་དགག་གཞིའི་ནུས་པ་མཚོན་
ཚུལ་ནི། སྤྱིར་བཏང་གི་གོ་བ་ལེན་ཚུལ་དང་མི་འདྲ་སྟེ་ཆོས་ཅན་དུ་འགྲོ་རྒྱུའི་ཆོས་
ཅན་ནམ་རྩོད་གཞིའི་སྐབས་དེའི་ཆོས་ཅན་གྱི་ཚིག་དང་ལྷན་དུ་གོ་བ་ལེན་རྒྱུ་ལས་
ལོགས་སུ་ནི་མ་ཡིན་ལ་གོང་གི་འདིར་མཚོན་ན་ཡང་། བུམ་པའི་དགག་གཞི་དང་
ཆོས་ཅན་གྱི་ཚིག་གཉིས་ཀའི་སྟེང་ནས་བུམ་པའི་དགག་གཞི་ཡིན་མིན་འདྲི་རྒྱུ་་་་་
ལས་རང་བཞིན་གྱི་འགྲོ་རྒྱུའི་ཆོས་ཅན་དེ་སྐབས་དེའི་འགྲོ་རྒྱུའི་གསལ་བ་ཡིན་་་་་
མིན་ལ་བསམ་བྱའི་གནས་མེད་དོ།) ཁ་ཅིག བུམ་པའི་དགག་གཞི་ཆོས་ཅན་གྱི་
སྟེང་དུ་བུམ་པའི་དགག་གཞི་ཡིན་ན། བུམ་པའི་དགག་གཞི་ཡིན་པས་ཁྱབ་ཟེར་ན།
དངོས་པོ་ཆོས་ཅན། བུམ་པའི་དགག་གཞི་ཡིན་པར་ཐལ། བུམ་པའི་དགག་གཞི་
ཆོས་ཅན་གྱི་སྟེང་དུ་བུམ་པའི་དགག་གཞི་ཡིན་པའི་ཕྱིར། ཁྱབ་པ་ཁས། མ་གྲུབ་ན།
དངོས་པོ་ཆོས་ཅན། དེར་ཐལ། ཁྱོད་ཡོད་པ་གང་ཞིག བུམ་པའི་དགག་གཞི་ཆོས་
ཅན་གྱི་སྟེང་དུ་བུམ་པ་མེད་པའི་ཕྱིར། (འདིའི་སྐབས་ཀྱི་ཁས་བླངས་ཀྱི་གཞི་ལ་
བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པ་ཡོད་མེད་དང་བུམ་པ་བཀག་་་་་
པའི་གཞི་ཡིན་མིན་ལ་བཤད་དགོས་པས་ཆོས་ཅན་གྱི་དངོས་པོ་དེ་ཉིད་ཀྱི་སྐབས་
ཀྱི་ཁས་བླངས་ལ་ཕན་མི་ཐོག་ཅིང་ཆོས་ཅན་ནུས་མེད་ཡིན་པས་ཐད་ཀར་བུམ་་་་
པའི་དགག་གཞི་ཆོས་ཅན་གྱི་སྟེང་དུ་བུམ་པས་དགག་པའི་ཕྱིར། དེ་འདྲའི་ཆོས་
ཅན་གྱི་སྟེང་དུ་བུམ་པའི་དགག་གཞི་ཡིན་པར་ཁས་ལེན་དགོས་པ་ཡིན་ནོ། དེ་
247



ཡང་གསལ་བྱེད་ཙམ་བྱས་ན། བུམ་པ་བཀག་པའི་གཞིའམ་བུམ་པས་དགག་པའི་
གཞི་ཆོས་ཅན་གྱི་སྟེང་དུ་བུམ་པ་མེད་པས་བུམ་པ་མེད་པའི་ས་ཕྱོགས་ཆོས་ཅན་
གྱི་སྟེང་དུ་བུམ་པའི་དགག་གཞི་ཡིན་པ་བཞིན་ནོ།) རྩ་བར་འདོད་ན། དངོས་པོ་
ཆོས་ཅན། བུམ་པའི་དགག་གཞི་མ་ཡིན་པར་ཐལ། ཁྱོད་བུམ་པའི་སྤྱི་ཡིན་པའི་
ཕྱིར། དེར་ཐལ། བུམ་པ་དངོས་པོའི་བྱེ་བྲག་ཏུ་སོང་བའི་རྟགས་གསུམ་ག་གྲུབ་
པའི་ཕྱིར། (དངོས་པོ་དེ་ཉིད་བུམ་པའི་དགག་གཞི་ཡིན་ན། དངོས་པོའི་གནས་
སྐབས་ཀུན་ཏུ་བུམ་པ་མེད་དགོས་པས་བུམ་པ་དངོས་པོའི་གནས་སྐབས་ལ་ལར་
ཡོད་སྲིད་པའི་ཕྱིར། དེར་ཐལ། བུམ་པ་དང་དངོས་པོའི་གཞི་མཐུན་པ་ཡོད་པའི་
ཕྱིར།） ཡང་ཁ་ཅིག སྒྲའི་དགག་གཞི་ཆོས་ཅན། དངོས་པོར་རྟོགས་པའི་ཚད་མའི་
དགག་གཞི་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་
བ་ལ་འདོད་ལན་བཏབ་པས་སྒྲའི་དགག་གཞི་ཆོས་ཅན་གྱི་སྟེང་དུ་སྒྲའི་དགག་་་་་
གཞི། སྒྲའི་དགག་གཞི་ཆོས་ཅན་གྱི་སྟེང་དུ་དངོས་པོར་རྟོགས་པའི་ཚད་མའི་
དགག་གཞི་ཡིན་པར་འདོད་ཅེས་བརྩི་རིགས་ཟེར་ན། དེ་མི་རིགས་པར་ཐལ། དེ་
འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། སྒྲའི་དགག་གཞི་ཆོས་
ཅན་གྱི་སྟེང་དུ་སྒྲའི་དགག་གཞི། སྒྲའི་དགག་གཞི་ཆོས་ཅན་གྱི་སྟེང་དུ་དངོས་པོར་
རྟོགས་པའི་ཚད་མའི་དགག་གཞི་ཡིན་པར་འདོད། ཅེས་བརྩི་རིགས་པའི་ཕྱིར། (
འདི་འདྲའི་ཐལ་འགྱུར་ལ་དྲུག་སྒྲའི་ནུས་པ་དང་སྐབས་ཀྱི་དགག་གཞིའི་ནུས་པ་
གཉིས་ཀ་ཡོད་པས་ཐལ་འགྱུར་གྱི་གསལ་བ་ལ་འདོད་ལན་བཏབ་ཚེ་དགག་གཞི་
ཆོས་ཅན་གྱི་སྟེང་དུ་འགྲོ་རྒྱུའི་ཆོས་ཅན་གཉིས་འཕར་བའི་སྟེང་འཕངས་པའི་་་་་
གསལ་བ་བཞག་ནས་འདོད་ལན་བདེབས་དགོས་ལ་དགག་བྱའི་ནུས་པ་ཡང་་་་་་
248



སྔར་ལྟར་རིགས་བསྒྲེས་ནས་ཤེས་པར་བྱ་དགོས།) ་
2. རང་ལུགས་རྒྱུ་མཚན་དུ་འགོད་པ་ལ། དགག་གཞི་ཞེས་པ་ནི། ཆོས་གང་
དང་གང་བཀག་པའི་གཞིའམ་ཁག་པའི་གཞི་སྟེ། རང་ཉིད་ཡོད་པ་དགག་པའི་
གཞི་ཞིག་ལ་ཟེར། དཔེར་ན། བུམ་པའི་དགག་གཞི་ལྟ་བུ། བུམ་པ་མེད་པའི་ས་
ཕྱོགས་སམ་བུམ་པའི་དགག་པའི་གཞི་ཞིག་ལ་ངོས་འཛིན་དགོས་སོ། སྤྱིར་ཆོས་
གང་དང་གང་གི་དགག་གཞི་ཆོས་ཅན་དུ་གང་བཟུང་རུང་ཡིན་འགོད་ལ་དགག་
གཞིའི་ནུས་པ་འཕར་ཚུལ་འདྲ་སྟེ། དཔེར་ན། བུམ་པའི་དགག་གཞི་ཆོས་ཅན།
དངོས་པོར་རྟོགས་པའི་ཚད་མའི་དགག་གཞི་ཡིན་པར་ཐལ། རྟག་པ་ཡིན་པའི་
ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་
དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི། བུམ་པའི་དགག་གཞི་ཆོས་
ཅན་གྱི་སྟེང་དུ་བུམ་པའི་དགག་གཞི། ཞེས་གཉིས་འཕར་བའི་སྟེང་བུམ་པའི་
དགག་གཞི་ཆོས་ཅན་སྟེང་དུ་ཞེས་དངོས་ཀྱི་ཆོས་ཅན་དུ་འགྲོ་རྒྱུའི་སྟེང་གསལ་བ་
བཞག་སྟེ་ལན་འདེབས་དགོས་པ་ཡིན་ནོ། ཡོད་འགོད་ཀྱི་དབང་དུ་བཏང་སྟེ་
དགག་གཞི་འཕར་ཚུལ་ནི། དཔེར་ན། བུམ་པའི་དགག་གཞི་ཆོས་ཅན། བུམ་པ་
མེད་པར་རྟོགས་པའི་ཚད་མ་ཡོད་པར་ཐལ། བུམ་པ་མེད་པའི་ཕྱིར་ཞེས་པའི་ཐལ་
འགྱུར་ལྟ་བུའི་གསལ་བ་ལ་འདོད་ལན་བཏབ་པས་བུམ་པའི་དགག་གཞི་ཆོས་་་་་
ཅན་གྱི་སྟེང་དུ་ཡོད་པར་འདོད་ཅེས་ལན་འདེབས་དགོས་ལ། དྲུག་སྒྲའི་ནུས་པ་
ཡོད་འགོད་ཐམས་ཅད་ལ་སྐབས་འདི་དང་མཚུངས་སོ།
13. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ་ལ། གཞི་གྲུབ་ན།
ཁྱོད་མེད་པའི་ས་ཕྱོགས་དེ་ཁྱོད་ཀྱི་དགག་གཞི་ཡིན་དགོས་ཏེ། བུམ་པ་མེད་པའི་
249



མདུན་གྱི་གཞི་འདི་བུམ་པའི་དགག་གཞི་ཡིན་པ་བཞིན་ནོ། གཞི་གྲུབ་ན། ཁྱོད་ཀྱི་
དགག་གཞི་ཡོད་པས་མ་ཁྱབ་སྟེ། ཤེས་བྱའི་དགག་གཞི་མེད་པའི་ཕྱིར། དེར་ཐལ།
ཤེས་བྱ་མེད་པའི་ས་ཕྱོགས་མེད་པའི་ཕྱིར། གཞི་གྲུབ་ན། གཉེན་པོ་སྟོབས་ལྡན་
གྱིས་བཀག་པའི་སྤང་བྱའི་སྟོང་ཆ་དེ་སྤང་བྱ་དེའི་དགག་གཞི་ཡིན་དགོས་ཏེ། སྤང་
བྱ་དེ་མེད་པར་བྱས་པའི་ས་ཕྱོགས་ཡིན་པའི་ཕྱིར། དཔེར་ན། ཐེག་ཆེན་མཐོང་
ལམ་བར་ཆད་མེད་ལམ་གྱིས་སྤང་བྱ་མཐོང་སྤང་བཀག་པའི་རྣམ་གྲོལ་ལམ་གྱི་་་་་
གནས་སྐབས་དེ་མཐོང་སྤང་གི་དགག་གཞི་ཡིན་པ་ལྟ་བུའོ། གཞི་གྲུབ་ན། དགག་
བྱ་དང་དགག་གཞི་གཉིས་ལྟོས་བཅས་སུ་གྲུབ་པས་ཁྱབ་སྟེ། དགག་གཞི་ནི་དགག་
བྱ་ལ་ལྟོས་ནས་བཞག་པ་ཡིན་པའི་ཕྱིར། དེར་ཐལ། དགག་བྱས་སྟོང་པའི་སྟོང་ཆ་
ལ་དེའི་དགག་གཞི་ཞེས་པ་ལྟ་བུ་ཡིན་པའི་ཕྱིར་རོ།།
4. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། ཀ་བུམ་གཉིས་ཀྱི་དགག་
གཞི་ཆོས་ཅན། བུམ་པའི་དགག་གཞི་ཡིན་པར་ཐལ། ཀ་བུམ་གཉིས་ཀྱི་དགག་གཞི་
ཡིན་པའི་ཕྱིར། འདོད་ན། ཀ་བུམ་གཉིས་ཀྱི་དགག་གཞི་ཡིན་ན། བུམ་པའི་དགག་
གཞི་ཡིན་པས་ཁྱབ་པར་ཐལ། ཀ་བུམ་གཉིས་ཀྱི་དགག་གཞི་ཡིན་པའི་ཕྱིར་ཡིན་ན་
མ་ཁྱབ། མ་གྲུབ་ན། ཀ་བུམ་གཉིས་ཀྱི་དགག་གཞི་བུམ་པ་མེད་པའི་ས་ཕྱོགས་ཡིན་
པའི་ཕྱིར། དེར་ཐལ། ཀ་བུམ་གཉིས་ཀྱི་དགག་གཞི་བུམ་པ་ཡོད་པ་བཀག་པའི་ས་
ཕྱོགས་ཡིན་པའི་ཕྱིར། དེར་ཐལ། ཀ་བུམ་གཉིས་ཀྱི་དགག་གཞིར་བུམ་པ་མེད་པའི་
ཕྱིར། (ཀ་བུམ་གཉིས་ཀྱི་དགག་གཞིར་བུམ་པ་ཡོད་མེད་ཀ་བུམ་གཉིས་ཀྱི་དགག་
གཞིར་ཀ་བུམ་གཉིས་ཁག་མ་ཁག་ལ་བྱེད་དགོས་པས་དཔེར་ན། ཀ་བུམ་གཉིས་
མེད་པའི་གཞིར་བུམ་པ་མེད་པ་ལྟ་བུ་ཡིན་ནོ།) གོང་དུ་འདོད་ན། ཀ་བུམ་གཉིས་
250



ཀྱི་དགག་གཞི་ཡིན་ན། བུམ་པ་མེད་པས་མ་ཁྱབ་པར་ཐལ། ཀ་བུམ་གཉིས་མེད་
པའི་གནས་ཡིན་ན། བུམ་པ་མེད་པས་མ་ཁྱབ་པའི་ཕྱིར། དེར་ཐལ། བུམ་པ་ཡོད་ལ་
ཀ་བ་མེད་པའི་གནས་གང་ཡང་རུང་བར་ཀ་བུམ་གཉིས་མེད་པ་གང་ཞིག བུམ་པ་
ཡོད་པའི་ཕྱིར། (སྤྱིར་ཀ་བ་མེད་པའི་ས་ཕྱོགས་དེ་ཀ་བུམ་གཉིས་ཀྱི་དགག་གཞི་
ཡིན་ལ། བུམ་པ་མེད་པའི་ས་ཕྱོགས་དེ་ཡང་ཀ་བུམ་གཉིས་ཀྱི་དགག་གཞི་ཡིན་ནོ།
དེའི་ཕྱིར་ཀ་བུམ་གཉིས་ཀྱི་དགག་གཞི་ཡིན་ན། ཀ་བ་མེད་པས་ཡང་མ་ཁྱབ་ལ།
བུམ་པ་མེད་པས་ཀྱང་མ་ཁྱབ་པ་མེད་པ་སོགས་ཐམས་ཅད་ལ་རིགས་བསྒྲེས་ནས་
ཤེས་པར་བྱ་དགོས་སོ།)
(གཉིས་པ།) དྲིས་འཕངས་ཀྱི་རྣམ་གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཕ་རོལ་པོ་ཁ་ཅིག། བུམ་པའི་དགག་
གཞི་ཆོས་ཅན། ཁྱོད་ཁྱོད་དང་གཅིག་ཡིན་པར་ཐལ། གཞི་གྲུབ་པའི་ཕྱིར། ཞེས་
པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་
ཆོས་ཅན་གྱི་སྟེང་དུ་བུམ་པའི་དགག་གཞི། བུམ་པའི་དགག་གཞི་ཆོས་ཅན་གྱི་སྟེང་
དུ་བུམ་པའི་དགག་གཞི་དང་གཅིག་ཡིན་པར་འདོད་ཅེས་བརྩི་རིགས་པའི་ཕྱིར་
ཏེ། བདག་མེད་ཡིན་པའི་ཕྱིར་ཟེར་བ་ལ། འདོད་བྱས་ན། དངོས་འགལ་དུ་
འགྲོའམ་ཟེར་ན་མི་འགྲོ་སྟེ། དྲིས་པའི་ཚེ་ན་དེ་ལྟར་ཡིན་ཡང་འདོད་ལན་བཏབ་
པས། དགག་གཞི་དྲུག་སྒྲའི་ནུས་པས་མི་མཚུངས་སྟེ། བུམ་པའི་དགག་གཞི་ཆོས་
ཅན་གྱི་སྟེང་དུ་བུམ་པའི་དགག་གཞི། བུམ་པའི་དགག་གཞི་ཆོས་ཅན་གྱི་སྟེང་དུ་
བུམ་པའི་དགག་གཞི་དང་གཅིག་ཡིན་པར་ཐལ། བུམ་པའི་དགག་གཞི་ཆོས་ཅན་
251



གྱི་སྟེང་དུ་གཞི་གྲུབ་པའི་ཕྱིར། ཞེས་པའི་ཐལ་འགྱུར་གྱི་གསལ་བ་ལ་འདོད་ལན་
བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ། བུམ་པའི་དགག་གཞི་ཆོས་
ཅན་གྱི་སྟེང་དུ། བུམ་པའི་དགག་གཞི། བུམ་པའི་དགག་གཞི་ཆོས་ཅན་གྱི་སྟེང་དུ་
བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་དང་གཅིག་ཡིན་
པར་འདོད་ཅེས་བརྩི་རིགས་ཤིང་། དེ་ལྟར་བརྩིས་པས་དངོས་འགལ་དུ་མི་འགྲོ་བ་
ཡིན་ནོ།
2. རང་ལུགས་རྒྱུ་མཚན་དུ་འགོད་པ་ལ། དགག་གཞི་དྲིས་འཕངས་ཀྱི་ཁྱད་
པར་ནི། བུམ་པ་ཆོས་ཅན་རྟག་པ་ཡིན་པར་ཐལ་ཞེས་དྲིས་ན། བུམ་པ་ཆོས་ཅན་
རྟག་པ་ཡིན་པར་འདོད་ཅེས་བརྩི་རིགས་ཤིང་འདོད་ལན་ཡང་ཐེབས་པ་ཡིན་ཏེ།
གཞི་གྲུབ་ན། ཁྱོད་ཆོས་ཅན་དེ་རྟག་པ་ཡིན་པས་ཁྱབ་པ་ཡོད་པའི་ཕྱིར་རོ། བུམ་པ་
ཆོས་ཅན། རྟག་པ་ཡིན་པར་ཐལ། ཞེས་འཕངས་ན་བུམ་པ་རྟག་པ་ཡིན་པར་
འདོད་ཅེས་བརྩི་དགོས་ལ། འདོད་ལན་མི་ཐེབས་ཏེ། བུམ་པ་དངོས་པོ་ཡིན་པའི་
ཕྱིར། །
3. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། བུམ་པའི་དགག་གཞི་
ཆོས་ཅན་གྱི་སྟེང་དུ་རི་བོང་རྭའི་དགག་གཞི་ཆོས་ཅན། རྟག་པ་ཡིན་པར་ཐལ།
ཤེས་བྱ་དང་ཡིན་ཁྱབ་མཉམ་དུ་གྱུར་བའི་རྟག་པ་ཡིན་པའི་ཕྱིར་ཞེས་པའི་ཐལ་་་་
འགྱུར་གྱི་གསལ་བ་ལ་འདོད་ལན་བཏབ་པས་དགག་གཞི་དྲིས་འཕངས་ཀྱི་ནུས་
པ་འཕར་རིགས་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་
དགག་གཞི་ཆོས་ཅན། ཡོད་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་
གྱི་གསལ་བ་ལ་འདོད་ལན་བཏབ་པས། དགག་གཞིའི་ནུས་པས་འཕར་རིགས་
252



པའི་ཕྱིར་ན་མ་ཁྱབ། (འདི་གཉིས་མི་འདྲ་བའི་གནད་ནི། རི་བོང་རྭ་དུས་དང་
རྣམ་པ་ཀུན་ཏུ་གཏན་མེད་ཡིན་པས་དགག་གཞིའི་ནུས་པས་འཕར་མི་རིགས་ལ།
བུམ་པ་བུམ་པའི་དགག་གཞིར་མེད་ཀྱང་ཡོད་པའི་དུས་སྲིད་པས་དགག་གཞིའི་་་
ནུས་པས་འཕར་རིགས་པ་ཡིན་ནོ།) འོ་ན། གོང་གི་འདི་ལ་ཁྱབ་པ་ཡོད་པར་ཐལ།
བུམ་པའི་དགག་གཞི་ཆོས་ཅན་གྱི་སྟེང་དུ་རི་བོང་རྭ་དང་བུམ་པ་གཉིས་མེད་་་་་་
མཚུངས་ཡིན་པའི་ཕྱིར་ཟེར་ན་ཡང་མ་ཁྱབ་བོ། (དེ་ལྟར་མེད་མཚུངས་ཡིན་ཡང་
ཡུལ་དུས་གནས་སྐབས་ཐམས་ཅད་དུ་ཡོད་མེད་ལ་ཁྱད་པར་ཆེན་པོ་ཡོད་པའི་་་་་་
ཕྱིར།)
(གསུམ་པ།) ཐལ་འགྱུར་ཆེ་བའི་རྣམ་བཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཁ་ཅིག་ན་རེ། ལན་གྱིས་ཟློག་པར་མི་
ནུས་པའི་ཐལ་ངག་དེ། ཐལ་འགྱུར་ཡང་དག་གི་མཚན་ཉིད་ཡིན་ཟེར་ན། སྒྲ་ཆོས་
ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་
ཅན། ལན་གྱིས་ཟློག་པར་མི་ནུས་པའི་ཐལ་ངག་ཡིན་པར་ཐལ། ཐལ་འགྱུར་ཡང་
དག་ཡིན་པའི་ཕྱིར། ཁྱབ་པ་སོང་། མ་གྲུབ་ན། དེ་འདྲའི་ཐལ་འགྱུར་ཆོས་ཅན།
ཐལ་འགྱུར་ཡང་དག་ཡིན་པར་ཐལ། རང་རྒྱུད་འཕེན་པའི་ཐལ་འགྱུར་ཡང་དག་
ཡིན་པའི་ཕྱིར། དེར་ཐལ། དོན་ཟློག་ན་ཚུལ་གསུམ་འཕེན་ནུས་ཀྱི་ཐལ་འགྱུར་ཡང་
དག་ཡིན་པའི་ཕྱིར། དེར་ཐལ། སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་པའི་
སྦྱོར་བ་འདི་ཁྱོད་ཀྱིས་འཕངས་པའི་སྦྱོར་བ་ཡང་དག་ཡིན་པའི་ཕྱིར། (རང་རྒྱུད་
འཕེན་མི་འཕེན། སྐབས་དེའི་ཐལ་འགྱུར་དེའི་འཕེན་རྒྱུའི་ཤུགས་ཀྱི་སྦྱོར་བ་ཡང་
253



དག་གམ་རྟགས་ཡང་དག་གི་སྦྱོར་བ་ཡོད་མེད་ལ་བྱེད་དགོས་པས། འདིར་མི་རྟག་
པ་ཐལ་འགྱུར་དེའི་རྟགས་ལོག་དང་། བྱས་པ་དེའི་ཆོས་ལོག སྒྲ་ཤེས་འདོད་ཆོས་
ཅན་ཡིན་པས་རིམ་པར་བསྒྲིག་ན་རང་གི་ཆོས་ལོག་རང་གི་ཤེས་འདོད་ཆོས་ཅན་
གྱི་སྟེང་དུ་རྟགས་ལོག་སྒྲུབ་པ་ལ་ཚུལ་གསུམ་ཚང་བ་སྟེ། སྒྲ་ཆོས་ཅན། མི་རྟག་སྟེ།
བྱས་པའི་ཕྱིར་ཞེས་པའི་སྦྱོར་བ་འདི་ཐལ་འགྱུར་དེས་འཕངས་པའི་སྦྱོར་བ་ཡང་
དག་གམ་ཚུལ་གསུམ་ཚང་བའི་རྟགས་ཡང་དག་གི་སྦྱོར་བ་ཡིན་ནོ།) ་ རྩ་བར་
འདོད་ན། དེ་འདྲའི་ཐལ་འགྱུར་ཆོས་ཅན། ལན་གྱིས་ཟློག་པར་མི་ནུས་པའི་ཐལ་
ངག་མ་ཡིན་པར་ཐལ། ལན་གྱིས་ཟློག་པར་ནུས་པའི་ཐལ་ངག་ཡིན་པའི་ཕྱིར།
དེར་ཐལ། རྟགས་མ་གྲུབ་ཀྱི་ལན་གྱིས་ཟློག་པར་ནུས་པའི་ཐལ་ངག་ཡིན་པའི་ཕྱིར།
དེར་ཐལ། དེ་འདྲའི་ཐལ་འགྱུར་ལ་རྟགས་མ་གྲུབ་ཀྱི་ལན་བཏབ་ཚེ། སྒྲ་རྟག་པ་
ཡིན་པ་རྟགས་མ་གྲུབ་ཅེས་ལན་འདེབས་རིགས་པ་གང་ཞིག སྒྲ་རྟག་པ་མ་ཡིན་
པའི་ཕྱིར། ཁ་ཅིག རང་ཉིད་ཀྱིས་འཕངས་པའི་རང་རྒྱུད་ཀྱི་རྟགས་ཡང་དག་ཡོད་
པ། ཐལ་འགྱུར་ཡང་དག་གི་མཚན་ཉིད་ཡིན་ཟེར་བ་ལ། སྒྲ་ཆོས་ཅན། མི་རྟག་པ་
ཡིན་པར་ཐལ། བྱས་པ་ཡིན་པའི་ཕྱིར། ཞེས་པའི་ཐལ་འགྱུར་ཆོས་ཅན། རང་ཉིད་
ཀྱིས་འཕངས་པའི་རང་རྒྱུད་ཀྱི་རྟགས་ཡང་དག་ཡོད་པར་ཐལ། ཐལ་འགྱུར་ཡང་
དག་ཡིན་པའི་ཕྱིར། ཁྱབ་པ་ཁས། མ་གྲུབ་ན། དེ་འདྲའི་ཐལ་འགྱུར་ཆོས་ཅན། དེར་
ཐལ། རང་རྒྱུད་མི་འཕེན་པའི་ཐལ་འགྱུར་ཡང་དག་ཡིན་པའི་ཕྱིར། (ཐལ་འགྱུར་
ཡང་དག་ལ་རང་རྒྱུད་འཕེན་མི་འཕེན་གཉིས་ཡོད་པ་ལས་རང་རྒྱུད་འཕེན་པའི་
ཐལ་འགྱུར་ལ་འཕངས་པའི་རང་རྒྱུད་ཀྱི་རྟགས་ཡང་དག་ཡོད་དགོས་མོད། རང་
རྒྱུད་མི་འཕེན་པའི་ཐལ་འགྱུར་ལ་དེ་ལྟར་མི་དགོས་པའི་ཕྱིར་རོ།) རྩ་བར་འདོད་
254



ན། དེ་འདྲའི་ཐལ་འགྱུར་ཆོས་ཅན། རང་རྒྱུད་འཕེན་པའི་ཐལ་འགྱུར་ཡང་དག་ ་
ཡིན་པར་ཐལ། ཁྱོད་རང་ཉིད་ཀྱིས་འཕངས་པའི་རང་རྒྱུད་ཀྱི་རྟགས་ཡང་དག་
ཡོད་པའི་ཐལ་འགྱུར་ཡིན་པའི་ཕྱིར། རྟགས་ཁས། འདོད་མི་ནུས་ཏེ། ཁྱོད་ཀྱིས་
འཕངས་པའི་རྟགས་ཡང་དག་གི་སྦྱོར་བ་མེད་པའི་ཕྱིར། ཁ་ཅིག ཐལ་འགྱུར་ཡང་
དག་ཅིག་ཡིན་ཚེ། སྒྲུབ་བྱེད་མི་འཕེན་པའི་ཐལ་འགྱུར་ཡང་དག་ཡིན་པས་ཁྱབ་
ཟེར་ན། སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར། ཞེས་པའི་
ཐལ་འགྱུར་ཆོས་ཅན། སྒྲུབ་བྱེད་མི་འཕེན་པའི་ཐལ་འགྱུར་ཡང་དག་ཡིན་པར་
ཐལ། ཐལ་འགྱུར་ཡང་དག་ཡིན་པའི་ཕྱིར། མ་གྲུབ་ན། དེ་འདྲའི་ཐལ་འགྱུར་ཆོས་
ཅན། ཐལ་འགྱུར་ཡང་དག་ཡིན་པར་ཐལ། རང་གི་ཆོས་ལོག་རང་གི་ཤེས་འདོད་
ཆོས་ཅན་གྱི་སྟེང་དུ་རང་གི་རྟགས་ལོག་སྒྲུབ་པ་ལ་ཚུལ་གསུམ་འཕེན་པའི་ཐལ་་་་
འགྱུར་ཡང་དག་ཡིན་པའི་ཕྱིར། དེར་ཐལ། སྒྲ་ཆོས་ཅན། མི་རྟག་སྟེ། བྱས་པའི་ཕྱིར་
ཞེས་པའི་སྦྱོར་བ་འདི་དེ་འདྲའི་ཐལ་འགྱུར་གྱིས་འཕངས་པའི་སྦྱོར་བ་ཡང་དག་
ཡིན་པ་གང་ཞིག སྒྲུབ་བྱེད་འཕེན་པའམ་རང་རྒྱུད་འཕེན་པའི་ཐལ་འགྱུར་ཡང་
དག་ལ་དེ་འདྲ་ཞིག་དགོས་པའི་ཕྱིར། རྩ་བར་འདོད་ན། དེ་འདྲའི་ཐལ་འགྱུར་
ཆོས་ཅན། སྒྲུབ་བྱེད་མི་འཕེན་པའི་ཐལ་འགྱུར་ཡང་དག་མ་ཡིན་པར་ཐལ། སྒྲུབ་
བྱེད་འཕེན་པའི་ཐལ་འགྱུར་ཡང་དག་ཡིན་པའི་ཕྱིར། མ་གྲུབ་ན་གོང་ལྟར་སྒྲུབ་བོ།
2. རང་ལུགས་རྒྱུ་མཚན་དུ་འགོད་པ་ལ། ཐལ་འགྱུར་གྱི་ངོ་བོ། དབྱེ་བ།
རྟགས་ཆོས་དོན་གསུམ་ངོས་བཟུང་བ། ལན་གདབ་པའི་ཚུལ་བཤད་པ་དང་བཞི།
དང་པོ། ཐལ་འགྱུར་ཞེས་པ་ནི། ཐལ་འགྱུར་དུ་བཀོད་པ་ཞིག་ལ་ཟེར་རོ། དེ་ལ་
རྟགས་རྐྱང་གི་ཐལ་འགྱུར། རྟགས་གསལ་གཉིས་ལྡན་གྱི་ཐལ་འགྱུར། རྟགས་
255



གསལ་རྩོད་གཞི་གསུམ་ག་དང་ལྡན་པའི་ཐལ་འགྱུར་སོགས་དུ་མ་ཡོད་པ་འགྱུར་
ཆུང་ངུའི་སྐབས་སུ་བཤད་ཟིན་ཏོ། སྤྱིར་དེ་ལ་དབྱེ་ན། ཐལ་འགྱུར་ཡང་དག་དང་
ལྟར་སྣང་གཉིས་སུ་དབྱེ་བ། བཀོད་ཚོད་ཀྱི་སྒོ་ནས་བཞིར་དབྱེ་བ་རྣམས་སུ་ཡོད།
ཐལ་འགྱུར་ཡང་དག་ཅེས་པ་ནི། རང་ཉིད་ཐལ་འགྱུར་ཡང་དག་ཏུ་སོང་བའི་རྒོལ་
བ་ཡོད་པ་ཡང་ཡིན། རང་ཉིད་ཐལ་འགྱུར་ཡང་དག་ཏུ་སོང་བའི་རྒོལ་བས། རང་
ཉིད་ལ་ལན་དོན་མཐུན་མི་ཐེབས་པ་ཡང་ཡིན་པའི་གཞི་མཐུན་པར་གྱུར་བའི་་་་་
ཐལ་ངག་རྣམ་དག་ཏུ་དམིགས་པ་ཞིག་ལ་ཟེར། དབྱེ་ན། སྒྲུབ་བྱེད་འཕེན་པའི་
ཐལ་འགྱུར་ཡང་དག་དང་། སྒྲུབ་བྱེད་མི་འཕེན་པའི་ཐལ་འགྱུར་ཡང་དག་གཉིས་
ཡོད། སྒྲུབ་བྱེད་འཕེན་པའི་ཐལ་འགྱུར་ཡང་དག་ཅེས་པ་ནི། ཐལ་འགྱུར་ཡང་དག་
གང་ཞིག དོན་བཟློག་ན་ཚུལ་གསུམ་ཚང་བ་དེ་ཡིན་ལ། དཔེར་ན། སྒྲ་ཆོས་ཅན། མ་
བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་དེ་ལྟ་བུ་ཡིན་
ཏེ། ཐལ་འགྱུར་ཡང་དག་གང་ཞིག དོན་བཟློག་ན་ཚུལ་གསུམ་ཚང་བ་ཡིན་པའི་
ཕྱིར། དང་པོ་དེར་ཐལ། རང་ཉིད་ཐལ་འགྱུར་ཡང་དག་ཏུ་སོང་བའི་རྒོལ་བ་ཡོད་
པ་གང་ཞིག རང་ཉིད་ཐལ་འགྱུར་ཡང་དག་ཏུ་སོང་བའི་རྒོལ་བས་རང་ཉིད་ལ་
ལན་དོན་མཐུན་མི་ཐེབས་པ་ཡང་ཡིན་པའི་ཕྱིར་ཏེ། ཁྱོད་ཐལ་འགྱུར་ཡང་དག་
ཡིན་པའི་ཕྱིར། གཉིས་པ་དེར་ཐལ། ཁྱོད་ཀྱི་ཆོས་ལོག་ལ་བྱས་པ་དང་། རྟགས་ལོག་
ལ་མི་རྟག་པ། སྒྲ་ཤེས་འདོད་ཆོས་ཅན་ཡིན་པས་རང་གི་ཆོས་ལོག་རང་གི་ཤེས་
འདོད་ཆོས་ཅན་གྱི་སྟེང་དུ་རྟགས་ལོག་སྒྲུབ་པ་ལ་ཚུལ་གསུམ་ཡིན་པའི་ཕྱིར། སྒྲུབ་
བྱེད་མི་འཕེན་པའི་ཐལ་འགྱུར་ཡང་དག་ཅེས་པ་ནི། ཐལ་འགྱུར་ཡང་དག་གང་
ཞིག དོན་བཟློག་ན་ཚུལ་གསུམ་མི་ཚང་བ་ཞིག་ལ་ཟེར། དཔེར་ན། སྒྲ་ཆོས་ཅན།
256



མི་རྟག་པ་ཡིན་པར་ཐལ། བྱ་བ་ཡིན་པའི་ཕྱིར་ཞེས་པའི་ཐལ་འགྱུར་ལྟ་བུ་ཡིན་ཏེ།
ཐལ་འགྱུར་འདི་ཐལ་འགྱུར་ཡང་དག་ཡིན་རུང་དོན་བཟློག་ཚེ་ཆོས་ལོག་ལ་རྟག་
པ་དང་རྟགས་ལོག་ལ་མ་བྱས་པ་འཇོག་དགོས་པས་ཤེས་འདོད་ཆོས་ཅན་སྒྲའི་་་་་
སྟེང་དུ་ཆོས་ལོག་རྟག་པའི་རྟགས་ཀྱི་རྟགས་ལོག་མ་བྱས་པར་སྒྲུབ་པ་ལ་ཚུལ་་་་་
གསུམ་མི་ཚང་བའི་ཕྱིར་རོ། ཐལ་འགྱུར་ལྟར་སྣང་ཞེས་པ་ནི། སྐབས་སུ་བབ་པའི་
ལན་གྱིས་ཟློག་པར་ནུས་པའི་ཐལ་འགྱུར་ཞིག་ལ་ཟེར། དཔེར་ན། སྒྲ་མི་རྟག་པར་
རྟོགས་པའི་གང་ཟག་ལ་འཕངས་པའི་སྒྲ་ཆོས་ཅན། མ་བྱས་པ་ཡིན་པར་ཐལ།
རྟག་པ་ཡིན་པའི་ཕྱིར་ཞེས་པ་ལྟ་བུ་སྟེ། དེ་འདྲའི་གང་ཟག་དེས་སྒྲ་མི་རྟག་པ་ཡིན་
པར་རྟོགས་པས་སྒྲ་རྟག་འཛིན་གྱི་སྒྲོ་འདོགས་ཆོད་ལ། དེ་ཕྱིར་སྒྲ་རྟག་པར་མི་
འདོད་པས་མ་གྲུབ་པའི་ལན་གྱིས་དམ་བཅའ་ཟློག་པའི་ཕྱིར་ཁས་ལེན་བ ཟློག་་་་
ནུས་པ་ཡིན་ནོ། བཀོད་ཚོད་ཀྱི་སྒོ་ནས་དབྱེ་ན། རང་འགོད་ཡུལ་གྱི་རྒོལ་པ་ལ་ལྟོས་
ཏེ་མ་གྲུབ་པ་དང་། རང་འགོད་པ་སྐབས་སུ་བབ་པའི་རྒོལ་བ་ལ་ལྟོས་ཏེ་ཡང་དག་
གཉིས་ལས། དང་པོ་ནི། དཔེར་ན། བུམ་པ་ཆོས་ཅན། དངོས་པོ་ཡིན་པར་ཐལ།
རྟག་པ་ཡིན་པའི་ཕྱིར་ལྟ་བུ་ཡིན་ཏེ། འདི་འདྲའི་ཐལ་འགྱུར་འགོད་ཡུལ་གྱི་རྒོལ་
བའི་ངོར་བུམ་པ་དངོས་པོ་ཡིན་པའི་སྒྲུབ་བྱེད་དུ་རྟག་པ་རྒྱུ་མཚན་དུ་བཀོད་མོད།
བུམ་པ་རྟག་པ་མ་ཡིན་པས་བཀོད་ཚོད་ཙམ་ལས་ཐལ་འགྱུར་ཡང་དག་ཏུ་མ་སོང་
བ་ཡིན་ནོ། གཉིས་པ་ནི། དཔེར་ན། སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་
ཡིན་པའི་ཕྱིར་ཞེས་པའི་ཐལ་འགྱུར་ལྟ་བུ་ཡིན་ཏེ། འདི་འདྲའི་ཐལ་འགྱུར་འགོད་
པ་སྐབས་སུ་བབ་པའི་རྒོལ་བའི་ངོར་རྟགས་ཁྱབ་གཉིས་ཁས་བླངས་ཀྱིས་གྲུབ་་་་་
ཅིང་དམ་བཅའ་ལ་ཚད་མས་གསལ་བ་འབབ་པའི་ཕྱིར་ཡིན་ནོ། རྟགས་ཁྱབ་
257



གཉིས་ཁས་བླངས་ཀྱིས་གྲུབ་སྟེ། སྒྲ་རྟག་པ་དང་རྟག་ན་མ་བྱས་པས་ཁྱབ་པ་ཁས་
ལེན་པའི་ཕྱིར། དམ་བཅའ་ཁས་བླངས་ཀྱིས་གསལ་པ་འབབ་སྟེ། སྒྲ་རྟག་པ་ཁས་
བླངས་པའི་དམ་བཅའ་ཡིན་ལ་སྒྲ་དངོས་པོ་ཡིན་ཕྱིར་སྒྲ་མ་བྱས་པ་ཚད་མས་་་་་་
བསལ་བ་ཡིན་ནོ། གསུམ་པ་རྟག་ཆོས་དོན་གསུམ་ངོས་འཛིན་ཚུལ་ཡོད་དེ། ཐལ་
འགྱུར་གཅིག་ལ་མཚོན་ནས་བཤད་ན། རྟག་པ་དེ་སྒྲ་ཆོས་ཅན། མ་བྱས་པར་ཐལ།
རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་དང་། མི་རྟག་པ་དེ་འདྲའི་
ཐལ་འགྱུར་གྱི་རྟགས་ལོག་དང་། མ་བྱས་པ་དེ་དེ་འདྲའི་ཐལ་འགྱུར་གྱི་ཐལ་ཆོས།
བྱས་པ་དེ་དེ་འདྲའི་ཐལ་འགྱུར་གྱི་ཆོས་ལོག་དང་། སྒྲ་ཐལ་འགྱུར་དེའི་རྩོད་གཞི་
ཡིན་ནོ། དེས་ཐལ་འགྱུར་ཀུན་ལ་རིགས་བསྒྲེས་ནས་ཤེས་པར་བྱའོ། བཞི་བ། ཐལ་
འགྱུར་ལ་ལན་གདབ་ཚུལ་བཤད་པ་ལ། ཐལ་འགྱུར་དེའི་ཐལ་ཆོས་ཆོས་ཅན་གྱི་
སྟེང་དུ་ཚད་མས་གྲུབ་ཅིང་། རང་ལ་ཁས་ལེན་འགལ་བའི་ཉེས་པ་མི་འབྱུང་བའི་
ཚེ། འདོད་ཅེས་པའི་ལན་གདབ་པར་བྱ་ཞིང་། ཐལ་འགྱུར་དེའི་རྟགས་ཆོས་ཅན་
གྱི་སྟེང་དུ་ཚད་མས་མ་གྲུབ་ཅིང་། རང་ལ་ཁས་ལེན་འགལ་བའི་ཉེས་པ་མི་འབྱུང་
ཚེ་རྟགས་མ་གྲུབ་ཅེས་ལན་གདབ་པར་བྱའོ། ཐལ་འགྱུར་དེའི་དངོས་ཁྱབ་ཚད་
མས་མ་གྲུབ་ཅིང་། རང་གིས་ཁས་མ་བླངས་ན། ཁྱབ་པ་མ་གྲུབ་ཅེས་ལན་གདབ་
པར་བྱའོ། །
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ཀྱི་ཚུལ་དུ་འགོད་པ། གཞི་གྲུབ་
ཚད་ཐམས་ཅད་ཐལ་འགྱུར་གྱི་ཆོས་ཅན་ཡིན་དགོས་ཏེ། སྒྲ་སོགས་དངོས་པོ་
ཐམས་ཅད་མི་རྟག་པར་ཐལ། བྱས་པའི་ཕྱིར། ཞེས་པའི་ཆོས་ཅན་དང་། ནམ་
མཁའ་སོགས་རྟག་པ་ཐམས་ཅད་རྟག་པར་ཐལ། མི་འཇིག་པའི་ཆོས་ཡིན་པའི་
258



ཕྱིར། ཞེས་པའི་ཆོས་ཅན་ཡིན་པ་སོགས་རིགས་འདྲའོ། གཞི་གྲུབ་ན། ཐལ་འགྱུར་
ཡང་དག་དང་རྟགས་སྦྱོར་གྱི་གཞི་མཐུན་མི་སྲིད་པས་ཁྱབ་སྟེ། ཐལ་འགྱུར་ཡང་
དག་གི་ཐལ་ཆོས་དང་། སྦྱོར་བའི་སྒྲུབ་ཆོས་གཉིས་མི་མཚུངས་པའི་ཕྱིར། གཞི་
གྲུབ་ན། སྐབས་སུ་བབ་པའི་ལན་གྱིས་ཟློག་ནུས་མི་ནུས་ཀྱིས་ཐལ་འགྱུར་ཡང་དག་
དང་ལྟར་སྣང་གཉིས་ཀྱི་ཁྱད་པར་འཇོག་དགོས་སོ། །
4. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། སྒྲ་ཆོས་ཅན། མ་བྱས་པ་
ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ལན་གྱིས་
བཟློག་པར་མི་ནུས་པའི་ཐལ་འགྱུར་ཡིན་པར་ཐལ། རང་འགོད་པ་སྐབས་སུ་བབ་
པའི་རྒོལ་བས་ལན་གྱིས་བཟློག་པར་མི་ནུས་པའི་ཐལ་འགྱུར་ཡིན་པའི་ཕྱིར་ཟེར་
ན་མ་ཁྱབ། མ་གྲུབ་ཟེར་ན། གྲུབ་སྟེ། སྒྲ་རྟག་པ་དང་བྱས་པ་གཉིས་ཀར་ཁས་
བླངས་ཤིང་། རྟག་པ་ཡིན་ན། མ་བྱས་པ་ཡིན་པས་ཁྱབ་པ་ཁས་ལེན་པའི་རྒོལ་བས་
ལན་དོན་མཐུན་མི་ཐེབས་སྟེ། དེ་འདྲའི་རྒོལ་བས་ལན་འདེབས་ན་འདོད་ཅེས་
ལན་འདེབས་དགོས་པ་གང་ཞིག འདོད་ལན་མི་ཐེབས་པའི་ཕྱིར། དེར་ཐལ། སྒྲ་མ་
བྱས་པར་ཁས་མི་ལེན་པའི་ཕྱིར། དེར་ཐལ། སྒྲ་རྟག་པ་དང་བྱས་པར་ཁས་བླངས་
ཟིན་པའི་ཕྱིར། (དེ་ལྟར་ཡིན་ཏེ། རྒོལ་བ་དེ་ཉིད་ཀྱིས་སྒྲ་རྟག་པ་དང་བྱས་པར་
ཁས་བླངས་ཤིང་། རྟག་ན་མ་བྱས་པས་ཁྱབ་པ་ཁས་བླངས་ཟིན་པས། སྒྲ་ཆོས་ཅན།
མ་བྱས་པ་ཡིན་པར་ཐལ། རྟག་པའི་ཕྱིར་ཞེས་པའི་ཐལ་འགྱུར་འཕེན་རྒྱུ་སྐབས་སུ་
བབ་ཡོད་ལ། ཅིའི་ཕྱིར་ན། རྟག་ན་མ་བྱས་པ་དང་སྒྲ་རྟག་པ་དང་བྱས་པར་ཁས་
ལེན་ན་སྒྲ་མ་བྱས་པ་ཡིན་ནམ་ཞེས་དྲི་བའི་ཚུལ་དུ་ཁས་བླངས་དོན་གྱིས་རྒྱུ་་་་་་་་
མཚན་དུ་འཕངས་པ་ཡིན་པས་རྒོལ་བ་སྐབས་བབ་ཀྱིས་ལན་གྱིས་བཟློག་པར་་་་་
259



ནུས་སོ། སྤྱིར་ལན་གྱིས་བཟློག་པར་ནུས་ཏེ། སྒྲ་རྟག་པ་ཡིན་པ་རྟགས་མ་གྲུབ་ཅེས་
མ་གྲུབ་པའི་ལན་འདེབས་རིགས་པས་ལན་དེས་བཟློག་ནུས་སོ། དེ་ཡང་སྒྲ་མི་རྟག་
པ་ཡིན་པས་རྟག་པར་ཁས་ལེན་ཚུལ་མི་འགྲིག་པ་རིགས་པས་གྲུབ་ལ། རྒོལ་བ་
སྐབས་བབ་ཀྱི་ཁས་བླངས་དང་སྤྱིའི་ཁས་བླངས་རྩ་བ་ནས་མི་མཚུངས་པས་་་་་་་
འདིའི་སྐབས་ཀྱི་དོགས་པའང་དེས་སེལ་ལ་རྩོད་པ་ཡང་འདིས་སེལ་ནུས་སོ།)
(བཞི་བ།) དགག་སྒྲུབ་ཀྱི་རྣམ་གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཕ་རོལ་པོ་ཁ་ཅིག དངོས་པོ་ཞིག་ཡིན་
ཚེ། སྒྲུབ་པ་ཡིན་དགོས་ཟེར་བ་ལ། སྒྲ་མི་རྟག་པ་ཆོས་ཅན། སྒྲུབ་པ་ཡིན་པར་ཐལ།
དངོས་པོ་ཡིན་པའི་ཕྱིར། ཁྱབ་པ་ཁས་བླངས། མ་གྲུབ་ན། མི་རྟག་པ་ཡིན་པ་འབུད།
འདོད་ཟེར་ན། སྒྲ་མི་རྟག་པ་ཆོས་ཅན། སྒྲུབ་པ་མ་ཡིན་པར་ཐལ། དགག་པ་ཡིན་
པའི་ཕྱིར། མ་གྲུབ་ན། དེར་ཐལ། རང་དངོས་སུ་རྟོགས་པའི་བློས་རང་གི་དགག་བྱ་
དངོས་སུ་བཅད་ནས་རྟོགས་དགོས་པའི་ཆོས་ཡིན་པའི་ཕྱིར། མ་གྲུབ་ན། དེར་ཐལ།
སྒྲ་མི་རྟག་པ་དངོས་སུ་རྟོགས་པའི་བློས་སྒྲ་མི་རྟག་པའི་དགག་བྱ་སྒྲ་རྟག་པ་ཡིན་
པ་དངོས་སུ་བཅད་ནས་རྟོགས་དགོས་པའི་ཕྱིར། (དེ་ཡང་སྒྲ་མི་རྟག་པ་དངོས་སུ་
རྟོགས་པའི་བློས་རང་གི་དགག་བྱ་སྒྲ་རྟག་པ་དངོས་སུ་བཅད་ནས་རྟག་པ་དང་་་་
རྟག་པའི་བཅད་ལྡོག་གི་རྣམ་པ་ཤར་བའི་སྒོ་ནས་སྒྲ་མི་རྟག་པར་འཛིན་དགོས་་་་
པས་སྒྲ་མི་རྟག་པ་དགག་པར་སོང་བ་ཡིན་ནོ། དེས་མཚོན། སྒྲ་མི་རྟག་པ་ཞེས་
བརྗོད་པའི་སྒྲས་སྒྲ་རྟག་པ་ཚིག་ཟིན་ལ་དངོས་སུ་བཀག་པའམ་བཅད་ནས་མི་་་་་
རྟག་དངོས་སུ་བརྗོད་པ་ཡིན་ནོ། དེའི་ཕྱིར་སྒྲ་དང་རྟོག་པ་རང་ཡུལ་ལ་འཇུག་
260



ཚུལ་མཚུངས་པ་ཡིན་ནོ།） ཁ་ཅིག དགག་པ་ཡིན་ན། མ་ཡིན་དགག་ཡིན་དགོས་
ཟེར་བ་ལ། གང་ཟག་གི་བདག་མེད་ཆོས་ཅན། མ་ཡིན་དགག་ཡིན་པར་ཐལ།
དགག་པ་ཡིན་པའི་ཕྱིར། མ་གྲུབ་ན། གང་ཟག་གི་བདག་མེད་ཆོས་ཅན། དགག་པ་
ཡིན་པར་ཐལ། རང་ཞེས་བརྗོད་པའི་སྒྲས་ཚིག་གིས་ཟིན་པར་རང་གི་དགག་བྱ་
གང་ཟག་གི་བདག་ཡོད་བཅད་པ་ཡིན་པའི་ཕྱིར། རྩ་བར་འདོད་ན། གང་ཟག་གི་
བདག་མེད་ཆོས་ཅན། མ་ཡིན་དགག་མ་ཡིན་པར་ཐལ། མེད་དགག་ཡིན་པའི་ཕྱིར།
མ་གྲུབ་ན། དེ་ཆོས་ཅན། མེད་དགག་ཡིན་པར་ཐལ། རང་ཞེས་བརྗོད་པའི་སྒྲས་
རང་གི་དགག་བྱ་བཀག་ཤུལ་དུ་ཆོས་གཞན་མི་འཕེན་པའི་ཕྱིར། དེར་ཐལ། གང་
ཟག་གི་བདག་མེད་ཅེས་བརྗོད་པའི་སྒྲས་ཚིག་ཟིན་ལ་རང་གི་དགག་བྱ་གང་ཟག་
གི་བདག་བཀག་པའི་ཤུལ་དུ་ཆོས་གཞན་གང་ཡང་མ་འཕངས་པའི་ཕྱིར་ཏེ། ་་་་་་
འཕངས་ན་གང་ཟག་གི་བདག་འཕེན་དགོས་ལ་དེ་མེད་པའི་ཕྱིར་འཕེན་རྒྱུའི་ངོ་
བོ་མེད་པའི་ཕྱིར་རོ། ཁ་ཅིག སྒྲུབ་པ་ཡིན་ན། རང་ཞེས་བརྗོད་པའི་སྒྲས་རང་གི་
དགག་བྱ་མ་བཀག་པས་ཁྱབ་ཟེར་ན། བུམ་པ་ཆོས་ཅན། རང་ཞེས་བརྗོད་པའི་
སྒྲས་རང་གི་དགག་བྱ་མ་བཀག་པར་ཐལ། སྒྲུབ་པ་ཡིན་པའི་ཕྱིར། མ་གྲུབ་ན། བུམ་
པ་ཆོས་ཅན། སྒྲུབ་པ་ཡིན་པར་ཐལ། རང་དངོས་སུ་རྟོགས་པའི་བློས་རང་གི་
དགག་བྱ་དངོས་སུ་བཅད་ནས་རྟོགས་པར་བྱ་པ་མ་ཡིན་པའི་ཕྱིར། དེར་ཐལ།
བུམ་པ་དངོས་སུ་རྟོགས་པ་ལ་བུམ་པའི་དགག་བྱ་ལ་མ་ལྟོས་པར་ཐད་ཀར་བུམ་་་་
པའི་རྣམ་པ་དངོས་སུ་འཛིན་ནུས་པའི་ཕྱིར། རྩ་བར་འདོད་ན། བུམ་པ་ཆོས་ཅན།
རང་ཞེས་བརྗོད་པའི་སྒྲས་རང་གི་དགག་བྱ་བཀག་པར་ཐལ། བུམ་པ་ཞེས་བརྗོད་
པའི་སྒྲས་བུམ་པ་མ་ཡིན་པ་བཀག་པ་གང་ཞིག བུམ་པ་མ་ཡིན་པ་བུམ་པའི་
261



དགག་བྱ་ཡིན་པའི་ཕྱིར། (བུམ་པ་ཞེས་བརྗོད་པའི་སྒྲ་བུམ་པ་ལ་སེལ་འཇུག་ཡིན་
པས་བུམ་པ་མ་ཡིན་པ་རྣམ་པར་སེལ་སྟོབས་ཀྱིས་བུམ་པ་ལ་འཇུག་དགོས་པ་ཡིན་
ནོ།)
2. རང་ལུགས་རྒྱུ་མཚན་དུ་འགོད་པ་ལ། དགག་པ་ཞེས་པ་ནི། རང་དངོས་
སུ་རྟོགས་པའི་བློས་རང་གི་དགག་བྱ་དངོས་སུ་བཅད་པའི་ཚུལ་གྱིས་རྟོགས་པར་
བྱ་བ་ཞིག་ལ་ཟེར། དཔེར་ན། བུམ་པ་མ་ཡིན་པ་ལས་ལོག་པ་ལྟ་བུ་དངོས་སུ་
རྟོགས་པའི་བློས་བུམ་པ་མ་ཡིན་པ་ལས་ལོག་པའི་དགག་བྱ་བུམ་པ་མ་ཡིན་པ་དེ་
བློ་ངོར་དངོས་སུ་བཅད་ནས་བུམ་པ་མ་ཡིན་པ་ལས་ལོག་པའམ་བུམ་པ་ཡིན་པ་
རྟོགས་དགོས་པ་བཞིན་ནོ། དེ་དང་སེལ་བ། ལྡོག་པ། གཞན་སེལ་རྣམས་དོན་
གཅིག་མིང་གི་རྣམ་གྲངས་ཡིན་ནོ། དེ་ལ་དབྱེ་ན། མེད་དགག་དང་མ་ཡིན་དགག་
གཉིས་ལས། མེད་དགག་ཅེས་པ་ནི། རང་དངོས་སུ་རྟོགས་པའི་བློས་རང་གི་དགག་
བྱ་དངོས་སུ་བཅད་པའི་ཚུལ་གྱིས་རྟོགས་པར་བྱ་བ་གང་ཞིག ཆོས་གཞན་གང་
ཡང་མི་འཕེན་པ་ཞིག་ལ་ཟེར། དཔེར་ན། བུམ་མེད་ལྟ་བུ་སྟེ། བུམ་པའི་དགག་
གཞིར་བུམ་པ་མེད་པར་རྟོགས་པའི་བློས་བུམ་མེད་ཀྱི་དགག་བྱ་བུམ་པ་ཡོད་པ་་་་
བཀག་ནས་བུམ་པ་མེད་པར་དངོས་སུ་རྟོགས་པའི་ཤུགས་ལ་ཆོས་གཞན་མ་ཡིན་
དགག་དང་སྒྲུབ་པ་གང་ཡང་མི་རྟོགས་པ་བཞིན་ནོ། འདི་དང་མེད་དགག་གི་
གཞན་སེལ་གཉིས་དོན་གཅིག་ཡིན་ནོ། མ་ཡིན་དགག་ཅེས་པ་ནི། རང་དངོས་སུ་
རྟོགས་པའི་བློས་རང་གི་དགག་བྱ་དངོས་སུ་བཅད་པའི་ཚུལ་གྱིས་རྟོགས་པར་བྱ་
བ་གང་ཞིག ཆོས་གཞན་འཕེན་པ་ཞིག་ལ་ཟེར། དཔེར་ན། སྒྲ་མི་རྟག་པ་ལྟ་བུ་སྟེ།
སྒྲ་མི་རྟག་པ་དངོས་སུ་རྟོགས་པའི་བློས་སྒྲ་མི་རྟག་པའི་དགག་བྱ་དངོས་སུ་བཅད་
262



པའི་ཚུལ་གྱིས་རྟོགས་པ་ལ་བརྟེན་ནས་ཆོས་གཞན་སྒྲ་དང་མི་རྟག་པ་གཉིས་་་་་་་
འཕེན་པ་བཞིན་ནོ། འདི་ལ་དབྱེ་ན་བཞི་ལས། དང་པོ། རང་ཞེས་བརྗོད་པའི་སྒྲས་
རང་གི་དགག་བྱ་བཀག་ཤུལ་དུ་ཆོས་གཞན་ཤུགས་ལ་འཕེན་པ་ནི། ལྷ་སྦྱིན་ཚོན་
པོ་ཉིན་པར་ཟས་མི་ཟ་བ་ལྟ་བུ་སྟེ། ལྷ་སྦྱིན་ཚོན་པོ་ཉིན་པར་ཟས་མི་ཟ་བ་ཞེས་
པས་རང་གི་དགག་བྱ་ཉིན་པར་ཟས་ཟ་བ་བཀག་ཤུལ་དུ་ཚོན་པོ་ཞེས་པའི་ཤུགས་
སུ་མཚན་མོར་ཟ་བ་འཕངས་པ་བཞིན་ནོ། གཉིས་པ། རང་ཞེས་བརྗོད་པའི་སྒྲས་
རང་གི་དགག་བྱ་བཀག་ཤུལ་དུ་ཆོས་གཞན་དངོས་སུ་འཕེན་པ་ནི། རི་མེད་པའི་
ཐང་ལྟ་བུ་སྟེ། རི་མེད་པའི་ཐང་ཞེས་པས་རང་གི་དགག་བྱ་རི་ཡོད་པ་བཀག་པའི་
ཤུལ་དུ་ཆོས་གཞན་ཐང་དངོས་སུ་འཕེན་པ་བཞིན་ནོ། གསུམ་པ། རང་ཞེས་བརྗོད་
པའི་སྒྲས་རང་གི་དགག་བྱ་བཀག་ཤུལ་དུ་ཆོས་གཞན་དངོས་ཤུགས་གཉིས་ཀར་་་་
འཕེན་པ་ནི། དཔེར་ན། ལྷ་སྦྱིན་ཚོན་པོ་ཉིན་པར་ཟས་མི་ཟ་བ་ལུས་རིད་པ་མ་
ཡིན་པ་ཡོད་པ་ལྟ་བུ་སྟེ། ལྷ་སྦྱིན་ཚོན་པོ་ཉིན་པར་ཟས་མི་ཟ་བ་ལུས་རིད་པ་མ་
ཡིན་པ་ཡོད་པ་ཞེས་བརྗོད་པའི་སྒྲས་རང་གི་དགག་བྱ་ཉིན་པར་ཟས་ཟ་བ་དངོས་
སུ་བཀག་ནས་མཚན་མོར་ཟས་ཟ་བ་ཤུགས་ལ་འཕེན་ཞིང་ལུས་རིད་པ་མ་ཡིན་པ་
ཡོད་པ་དངོས་སུ་འཕེན་པ་བཞིན་ནོ། བཞི་བ། རང་ཞེས་བརྗོད་པའི་སྒྲས་རང་གི་
དགག་བྱ་བཀག་ཤུལ་དུ་ཆོས་གཞན་སྐབས་ཐོབ་ཀྱི་འཕེན་པ་ནི། རྒྱལ་བུ་གཞོན་ནུ་
དོན་གྲུབ་དེ་རྒྱལ་རིགས་དང་བྲམ་ཟེའི་རིགས་གང་རུང་ཡིན་ལ། བྲམ་ཟེའི་རིགས་
མ་ཡིན་པ་ལྟ་བུ་སྟེ། རང་ཞེས་བརྗོད་པའི་སྒྲས་རང་གི་དགག་བྱ་བྲམ་ཟེའི་རིགས་
ཡིན་པ་ཚིག་ཟིན་ལ་དངོས་སུ་བཀག་ནས་ཆོས་གཞན་རྒྱལ་རིགས་ཡིན་པ་སྐབས་
ཐོབ་ཀྱིས་འཕེན་པ་བཞིན་ནོ། སྒྲུབ་པ་ཞེས་པ་ནི། ཆོས་གང་ཞིག་རང་དངོས་སུ་
263



རྟོགས་པའི་བློས་རང་གི་དགག་བྱ་དངོས་སུ་བཅད་ནས་རྟོགས་པར་བྱ་བ་མ་ཡིན་
པ་ཞིག་ལ་ཟེར། དཔེར་ན། བུམ་པ་ལྟ་བུ་སྟེ། བུམ་པ་དངོས་སུ་རྟོགས་པའི་བློས་
དགག་བྱ་གང་ཡང་དངོས་སུ་བཅད་ནས་རྟོགས་མི་དགོས་པར་བུམ་པ་དེ་རང་གི་
གཟུང་བྱ་ཁོ་ནར་བསྒྲུབས་ནས་འཛིན་དགོས་པ་བཞིན་དུ་སྒྲུབ་པའི་ཆོས་གང་་་་་་
ཡིན་ཡང་རང་ཉིད་དངོས་སུ་རྟོགས་པའི་བློ་དེས་རང་གི་གཟུང་བྱའི་ཆོས་དེའི་་་་་
འགལ་ཟླའི་དགག་བྱ་ཞིག་དངོས་སུ་བཅད་ནས་རྟོགས་པར་བྱ་བ་མ་ཡིན་ཞིང་་་་་་
ཕར་བསལ་བ་མེད་པར་ཡུལ་དུ་ཚུར་སྒྲུབ་པ་ཁོ་ནའི་སྒོ་ནས་གཟུང་བར་བྱ་བའི་་་་
ཆོས་ཤིག་ལ་ངོས་འཛིན་དགོས་པ་ཡིན་ནོ། །
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ། གཞི་གྲུབ་ན།
དགག་སྒྲུབ་གང་རུང་ཡིན་པས་ཁྱབ་སྟེ། དགག་སྒྲུབ་གང་ཡང་མ་ཡིན་པའི་ཡོད་པ་
ཞིག་གཏན་ནས་འཇོག་མི་སྲིད་དོ། གཞི་གྲུབ་ན། ཁྱོད་ཡོད་པ་སྒྲུབ་པ་ཡིན་པས་
ཁྱབ་སྟེ། བུམ་པ་ཡོད་པ་སྒྲུབ་པ་ཡིན་པ་གང་ཞིག ནམ་མཁའ་ཡོད་པ་སྒྲུབ་པ་ཡིན་
པའི་ཕྱིར། དེས་ཆོས་ཀུན་ལ་མཚུངས་ཤིང༌། སྒྲུབ་བྱེད་གོང་དུ་རང་ལུགས་སྐབས་
སུ་གསལ། འོན་ཀྱང་སྡེ་བདུན་རྒྱུན་ལས་དངོས་པོ་ཐམས་ཅད་སྒྲུབ་པའི་མཚན་
གཞི་དང་། ཤེས་བྱ་ལ་སོགས་པའི་རྟག་པ་ཐམས་ཅད་དགག་པའི་མཚན་གཞིར་
གསུངས་ལ། རིགས་རྒྱན་དུའང་མི་རྟག་པ་སྒྲུབ་པར་གསུངས། ཀུན་མཁྱེན་ཡིག་ཆ་
སོགས་སུ་མི་རྟག་པ་དགག་པར་འདོད་ཚུལ་སོགས་ཀྱི་རིགས་པ་ཤིན་ཏུ་མང་བས་
དཔྱོད་ལྡན་རྣམས་ཀྱིས་དཔྱད་པར་འཚལ། གཞི་གྲུབ་ན། ཁྱོད་མ་ཡིན་པ་ལས་ལོག་
པ་དགག་པ་ཡིན་པས་ཁྱབ་སྟེ། ཁྱོད་མ་ཡིན་པ་ལས་ལོག་པ་མ་ཡིན་དགག་ཡིན་
པའི་ཕྱིར། གཞི་གྲུབ་ན། མེད་དགག་ཅིག་ཡིན་ཚེ་རྟག་པ་ཡིན་དགོས་ཏེ། དཔེར་ན་
264



ནམ་མཁའ་བཞིན་ཡིན་པའི་ཕྱིར། གཞི་གྲུབ་ན། དགག་པའི་ཆོས་ཤིག་ཡིན་ཚེ་ངེས་
པར་དུ་རང་དངོས་སུ་རྟོགས་པའི་བློས་རང་གི་དགག་བྱ་དངོས་སུ་བཅད་ནས་་་་་
རྟོགས་དགོས་ཏེ། དགག་པ་ཞེས་པའི་དགག་ཚུལ་དེ་ལྟར་ཡིན་པའི་ཕྱིར། གཞི་གྲུབ་
ན། སྒྲུབ་པའི་ཆོས་ཞིག་ཡིན་ཚེ་ངེས་པར་དུ་རང་དངོས་སུ་རྟོགས་པའི་བློས་རང་
གི་དགག་བྱ་དངོས་སུ་བཅད་ནས་རྟོགས་མི་དགོས་ཏེ། ཐོག་མར་རང་ཡུལ་རྟོགས་
པའི་ཚེ་རང་ཡུལ་གྱི་ངོ་བོ་ཐད་ཀར་རྟོགས་ནུས་པའི་ཕྱིར་རོ།
4. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། ལྷ་སྦྱིན་ཚོན་པོ་ཉིན་པར་
ཟས་མི་ཟ་བ་ལུས་རིད་པ་མ་ཡིན་པ་ཡོད་པ་ཆོས་ཅན། རང་ཞེས་བརྗོད་པའི་སྒྲས་
རང་གི་དགག་བྱ་བཀག་ཤུལ་དུ་ཆོས་གཞན་སྒྲུབ་པ་ཁོ་ན་དངོས་སུ་འཕེན་པར་་་་་
ཐལ། རང་ཞེས་བརྗོད་པའི་སྒྲས་རང་གི་དགག་བྱ་བཀག་ཤུལ་དུ་ཆོས་གཞན་སྒྲུབ་
པའི་ཕྱིར། མ་ཁྱབ་ཟེར་ན། ཁྱབ་སྟེ། ཆོས་གཞན་སྒྲུབ་མི་སྒྲུབ་ཆོས་གཞན་འཕེན་མི་
འཕེན་ལ་བྱེད་དགོས་པ་ལེགས་བཤད་སྙིང་པོའི་དགོངས་དོན་འཐད་པའི་ཕྱིར། །
དེ་ཉིད་ལས། དེ་ལ་སྒྲུབ་མི་སྒྲུབ་ནི་འཕེན་མི་འཕེན་དང་དོན་གཅིག་ལ་དེ་ལས་
གཞན་པ་ནི་དགག་བྱ་བཀག་ཙམ་མིན་པའོ། ཞེས་གསུངས་པའི་ཕྱིར། གོང་དུ་ལྷ་
སྦྱིན་ཚོན་པོ་ཉིན་པར་ཟས་མི་ཟ་བ་ལུས་རིད་པ་མ་ཡིན་པ་ཡོད་པ་ཞེས་བརྗོད་་་་་
པའི་སྒྲས་རང་གི་དགག་བྱ་བཀག་ཤུལ་དུ་ཆོས་གཞན་སྒྲུབ་པ་ཁོ་ན་དངོས་སུ་་་་་་
འཕེན་པར་འདོད་པ་མི་འཐད་དེ། ལྷ་སྦྱིན་ཚོན་པོ་ཉིན་པར་ཟས་མི་ཟ་བ་ལུས་
རིད་པ་མ་ཡིན་པ་ཡོད་པ་ཞེས་པའི་སྒྲ་འདིས་ཉིན་པར་ཟས་ཟ་བ་དངོས་སུ་་་་་་་
བཀག་ནས་མཚན་མོར་ཟ་བ་ཤུགས་ལ་འཕངས་ཤིང༌། ལུས་རིད་པ་མ་ཡིན་པ་
ཡོད་པ་དངོས་སུ་འཕངས་པ་གང་ཞིག ལུས་རིད་པ་མ་ཡིན་པ་མ་ཡིན་དགག་
265



ཡིན་པའི་ཕྱིར། (ལྷ་སྦྱིན་ཚོན་པོ་ཉིན་པར་ཟས་མི་ཟ་བ་ལུས་རིད་པ་མ་ཡིན་པ་
ཡོད་པ་ཞེས་བརྗོད་པའི་སྒྲས་རང་གི་དགག་བྱ་ཉིན་པར་ཟས་ཟ་བ་དངོས་སུ་་་་་་
བཀག་ནས་ལུས་རིད་པ་མ་ཡིན་པ་ཡོད་པ་དངོས་སུ་འཕངས། མཚན་མོར་ཟས་ཟ་
བ་ཤུགས་ལ་འཕངས་པས་ཆོས་གཞན་སྒྲུབ་པ་ཁོ་ན་འཕངས་པར་མ་ངེས་ཏེ། ལུས་
རིད་པ་མ་ཡིན་པ་ཡོད་པ་འཕངས་པ་གང་ཞིག ལུས་རིད་པ་མ་ཡིན་པ་ཡོད་པ་མ་
ཡིན་དགག་ཡིན་པའི་ཕྱིར། འདིས་མཚོན་ཆོས་གཞནསྒྲུབ་པ་ཁོ་ན་མི་འཕེན་པར་
ངེས་པས་སྐབས་འདིའི་དོགས་པ་སེལ་བ་ཡིན་ནོ།)
(ལྔ་བ།) གཞན་སེལ་གྱི་རྣམ་གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཁ་ཅིག གཞི་གྲུབ་པ་ཞིག་ཡིན་ཚེ།
ཁྱོད་ཀྱི་གཞན་སེལ་གསུམ་ག་ཡོད་པས་ཁྱབ་ཟེར་བ་ལ། ཤེས་བྱ་ཆོས་ཅན། ཁྱོད་ཀྱི་
གཞན་སེལ་གསུམ་ག་ཡོད་པར་ཐལ། ཁྱོད་གཞི་གྲུབ་པའི་ཕྱིར། ཁྱབ་པ་སོང། མ་
གྲུབ་ན། དོན་གཅིག་ཡིན་པ་འབུད། འདོད་ན། ཤེས་བྱ་ཆོས་ཅན། ཁྱོད་ཀྱི་དོན་རང་
མཚན་གྱི་གཞན་སེལ་ཡོད་པར་ཐལ། ཁྱོད་ཀྱི་གཞན་སེལ་གསུམ་ག་ཡོད་པའི་ཕྱིར།
རྟགས་ཁས། འདོད་ན། ཤེས་བྱ་ཆོས་ཅན། ཁྱོད་ཀྱི་དོན་རང་མཚན་ཡོད་པར་ཐལ།
ཁྱོད་ཀྱི་དོན་རང་མཚན་གྱི་གཞན་སེལ་ཡོད་པའི་ཕྱིར། འདོད་ན། ཁྱོད་དངོས་པོ་
ཡིན་པར་ཐལ། ཁྱོད་ཀྱི་དོན་རང་མཚན་ཡོད་པའི་ཕྱིར། ཁྱབ་སྟེ། ཁྱོད་ཀྱི་དོན་རང་
མཚན་ཡོད་ན་ཁྱོད་དངོས་པོ་ཡིན་དགོས་པའི་ཕྱིར། (དོན་རང་མཚན་གྱི་གཞན་
སེལ་ཞེས་པ་དོན་རང་མཚན་ཏེ་རང་མཚན་ཡང་ཡིན་རང་གི་དགག་བྱ་གཞན་་་་་་
སེལ་བའི་རྣམ་པ་ཅན་ཡང་ཡིན་པའི་གཞི་མཐུན་པ་ཞིག་ལ་ངོས་འཛིན་དགོས་
266



སོ།) ཡང་ཁ་ཅིག ཁྱོད་ཀྱི་གཞན་སེལ་གསུམ་པོ་གང་རུང་ཡོད་ན། ཁྱོད་ཀྱི་གཞན་
སེལ་ཡོད་དགོས་ཟེར་ན། རི་བོང་རྭ་ཆོས་ཅན། ཁྱོད་ཀྱི་གཞན་སེལ་ཡོད་པར་ཐལ།
ཁྱོད་ཀྱི་གཞན་སེལ་གསུམ་པོ་གང་རུང་ཡོད་པའི་ཕྱིར། མ་གྲུབ་ན། རི་བོང་རྭ་ཆོས་
ཅན། ཁྱོད་ཀྱི་གཞན་སེལ་གསུམ་པོ་གང་རུང་ཡོད་པར་ཐལ། ཁྱོད་ཀྱི་བློའི་གཞན་
སེལ་ཡོད་པའི་ཕྱིར། མ་གྲུབ་ན། རི་བོང་རྭ་ཆོས་ཅན། ཁྱོད་ཀྱི་བློའི་གཞན་སེལ་ཡོད་
པར་ཐལ། ཁྱོད་འཛིན་རྟོག་པ་ལ་ཁྱོད་མ་ཡིན་པ་ལས་ལོག་པར་སྣང་བ་ཡོད་པའི་
ཕྱིར། ཁྱབ་སྟེ། གང་ཟག་གི་བདག་མེད་ཡིན་ན། ཁྱོད་འཛིན་རྟོག་པ་ལ་ཁྱོད་མ་ཡིན་
པ་ལས་ལོག་པར་སྣང་བ་ཁྱོད་ཀྱི་བློའི་གཞན་སེལ་ཡིན་པས་ཁྱབ་པའི་ཕྱིར། (བློའི་
གཞན་སེལ་ལ། རང་འཛིན་པའི་རྟོག་པའི་སྣང་ངོར་ཤར་བའི་རང་མ་ཡིན་པ་ལས་
ལོག་པར་སྣང་བཞིག་དགོས་པའི་ཕྱིར་རོ།) རྩ་བར་འདོད་ན། རི་བོང་རྭ་ཆོས་ཅན།
ཁྱོད་ཀྱི་གཞན་སེལ་མེད་པར་ཐལ། ཁྱོད་མེད་པ་ཡིན་པའི་ཕྱིར། ཁྱབ་སྟེ། མེད་པ་
ཡིན་ན། རང་འཛིན་རྟོག་པའམ་རང་བརྗོད་པའི་སྒྲས་རང་གི་དགག་བྱ་སེལ་རྒྱུ་
མེད་པའི་ཕྱིར། (གཞན་སེལ་ལ། རང་དངོས་སུ་རྟོགས་པའི་བློས་རང་གི་དགག་བྱ་
གཞན་གྱི་རྣམ་པ་སེལ་བའི་ངོ་བོ་ཅན་ཞིག་དགོས་པའི་ཕྱིར།) ཁ་ཅིག ཁྱོད་ཀྱི་དོན་
རང་མཚན་གྱི་གཞན་སེལ་ཡོད་ན། ཁྱོད་ཀྱི་མེད་དགག་གི་གཞན་སེལ་མེད་པས་
ཁྱབ་ཟེར་བ་ལ། བུམ་པ་ཆོས་ཅན། ཁྱོད་ཀྱི་མེད་དགག་གི་གཞན་སེལ་མེད་པར་
ཐལ། ཁྱོད་ཀྱི་དོན་རང་མཚན་གྱི་གཞན་སེལ་ཡོད་པའི་ཕྱིར། ཁྱབ་པ་ཁས། མ་གྲུབ་
ན། བུམ་པ་ཆོས་ཅན། ཁྱོད་ཀྱི་དོན་རང་མཚན་གྱི་གཞན་སེལ་ཡོད་པར་ཐལ། ཁྱོད་
མ་ཡིན་པ་ལས་ལོག་པ་དེ་ཁྱོད་ཀྱི་དོན་རང་མཚན་གྱི་གཞན་སེལ་ཡིན་པའི་ཕྱིར། །
མ་གྲུབ་ན། བུམ་པ་ཆོས་ཅན། དེར་ཐལ། ཁྱོད་མ་ཡིན་པ་སྲིད་པའི་དངོས་པོ་ཡིན་
_267



པའི་ཕྱིར། (བུམ་པ་ལྟ་བུ་རང་མ་ཡིན་པ་སྲིད་པས་སེལ་བྱའི་གཞན་ཡོད་ལ། རང་
དངོས་པོ་ཡང་ཡིན་པས་དོན་རང་མཚན་གྱི་གཞན་སེལ་ཡོད་ཅེས་པ་ཡིན་ནོ།) རྩ་
བར་འདོད་ན། བུམ་པ་ཆོས་ཅན། ཁྱོད་ཀྱི་མེད་དགག་གི་གཞན་སེལ་ཡོད་པར་
ཐལ། བུམ་པ་དང་བུམ་པ་མ་ཡིན་པའི་གཞི་མཐུན་པའི་སྟོང་པ་དེ་ཁྱོད་ཀྱི་མེད་
དགག་གི་གཞན་སེལ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་དང་ཁྱོད་
མ་ཡིན་པའི་གཞི་མཐུན་པའི་སྟོང་པ་དེ་ཁྱོད་ཀྱི་མེད་དགག་གི་གཞན་སེལ་ཡིན་་་་
པར་ཐལ། ཁྱོད་གཞི་གྲུབ་པའི་ཕྱིར། (ཁྱོད་ཀྱི་མེད་དགག་གི་གཞན་སེལ་ཡོད་མེད་
ཁྱོད་དང་ཁྱོད་མ་ཡིན་པ་གཉིས་ཀ་ཡིན་པའི་སྟོང་པ་ཡོད་མེད་ལ་བྱེད་དགོས་སོ།）
2. རང་ལུགས་རྒྱུ་མཚན་དུ་འགོད་པ་ལ། གཞན་སེལ་ཞེས་པ་ནི། རང་དངོས་
སུ་རྟོགས་པའི་བློས་རང་གི་དགག་བྱ་གཞན་དངོས་སུ་བསལ་བའི་སྒོ་ནས་རྟོགས་
པར་བྱ་བ་ཞིག་ལ་ཟེར། དཔེར་ན། བུམ་པ་མི་རྟག་པ་ལྟ་བུ་སྟེ། བུམ་པ་མི་རྟག་པ་
དངོས་སུ་རྟོགས་པའི་བློས་བུམ་པ་མི་རྟག་པའི་དགག་བྱ་བུམ་པ་རྟག་པ་དངོས་སུ་
བསལ་བའི་སྒོ་ནས་བུམ་པ་མི་རྟག་པ་རྟོགས་དགོས་པ་ཡིན་ནོ། འདིར་དགག་པ།
ལྡོག་པ་རྣམས་དོན་གཅིག་ལ། དབྱེ་ན། མ་ཡིན་དགག་གི་གཞན་སེལ་དང་། མེད་
དགག་གི་གཞན་སེལ་གཉིས་ལས། དང་པོ། མ་ཡིན་དགག་གི་གཞན་སེལ་ཞེས་པ་
ནི། དགག་པ་གང་ཞིག རང་དངོས་སུ་བརྗོད་པའི་སྒྲས་མ་ཡིན་དགག་དང་སྒྲུབ་པ་
གང་རུང་འཕེན་པ་ཞིག་ལ་ཟེར། དཔེར་ན། བུམ་པ་གང་ཟག་གི་བདག་མེད་ལྟ་བུ་
སྟེ། བུམ་པ་གང་ཟག་གི་བདག་མེད་ཅེས་བརྗོད་པའི་སྒྲས་རང་གི་དགག་བྱ་བུམ་
པ་གང་ཟག་གི་བདག་བཀག་ནས་ཆོས་གཞན་བུམ་པ་དང་བུམ་པ་གང་ཟག་གི་་་་
བདག་མེད་གཉིས་འཕེན་པ་བཞིན་ནོ། འདི་ལ་དབྱེ་ན། བློའི་གཞན་སེལ་དང་།
268



དོན་རང་མཚན་གྱི་གཞན་སེལ་གཉིས་ལས། བློའི་གཞན་སེལ་ཞེས་པ་ནི། མ་ཡིན་
དགག་གི་གཞན་སེལ་གང་ཞིག རྟོག་པས་སྒྲོ་བཏགས་ཙམ་དུ་གྲུབ་པ་ཞིག་ལ་ཟེར།
དཔེར་ན། བུམ་འཛིན་རྟོག་པ་ལ་བུམ་པ་མ་ཡིན་པ་ལས་འགོག་པར་སྣང་བ་ལྟ་བུ་
སྟེ། དེ་འདྲའི་བུམ་འཛིན་རྟོག་པའི་བློས་རང་གི་དགག་བྱ་གཞན་བུམ་པ་མ་ཡིན་
པ་སེལ་བར་བྱེད་པའམ་བཀག་ནས་བུམ་པ་མ་ཡིན་པ་ལས་ལོག་པ་སྟེ། བུམ་པ་
ཡིན་པ་འཛིན་པ་བཞིན་ནོ། དོན་རང་མཚན་གྱི་གཞན་སེལ་ཞེས་པ་ནི། མ་ཡིན་
དགག་གི་གཞན་སེལ་གང་ཞིག དོན་དམ་པར་དོན་བྱེད་ནུས་པའི་ཆོས་ཅན་ཞིག་
ལ་ཟེར། དཔེར་ན། བུམ་པ་མ་ཡིན་པ་ལས་ལོག་པའི་བུམ་པ་ལྟ་བུ་སྟེ། བུམ་པ་མ་
ཡིན་པ་ལས་ལོག་པའི་བུམ་པ་དངོས་སུ་རྟོགས་པའི་བློས་རང་གི་བསལ་བྱ་རང་་་་
དང་རིགས་མི་མཐུན་པ་གཞན་བུམ་པ་མ་ཡིན་པ་སེལ་བའི་གཞིར་གྱུར་བ་ཡང་་་་
ཡིན། ཁྱོད་དོན་རང་མཚན་ཏེ་དོན་དམ་པར་དོན་བྱེད་ནུས་པ་ཡང་ཡིན་པས་ཁྱོད་
དོན་རང་མཚན་གྱི་གཞན་སེལ་ཡིན་ནོ། གཉིས་པ། མེད་དགག་གི་གཞན་སེལ་ཞེས་
པ་ནི། རང་ཉིད་རྟོགས་པའི་ཚེ་དགག་བྱ་དངོས་སུ་བཅད་པའི་ཚུལ་གྱིས་རྟོགས་
པར་བྱ་བ་ཡང་ཡིན། དགག་བྱ་བཀག་ཤུལ་དུ་ཆོས་གཞན་མི་འཕེན་པ་ཡང་ཡིན་
པའི་གཞི་མཐུན་པར་དམིགས་པ་ཞིག་ལ་ཟེར། དཔེར་ན། བུམ་པ་ལ་བུམ་པ་མ་
ཡིན་པ་མེད་པ་ལྟ་བུ་སྟེ། བུམ་པ་ལ་བུམ་པ་མ་ཡིན་པ་མེད་པ་དངོས་སུ་རྟོགས་
པའི་བློས་རང་གི་བསལ་བྱ་རིགས་མི་མཐུན་བུམ་པ་ལ་བུམ་པ་མ་ཡིན་པ་ཡོད་པ་
བཀག་ནས་རྟོགས་བྱ་མེད་དགག་སྟེ། བུམ་པ་ལ་བུམ་པ་མ་ཡིན་པ་མེད་པར་སྒྲུབ་
པ་བཞིན་ནོ། དངོས་པོ་ཡིན་ན། ཁྱོད་ཀྱི་དོན་རང་མཚན་གྱི་གཞན་སེལ་ཡོད་པས་
ཁྱབ་ལ། དངོས་པོར་གྱུར་བའི་དགག་པ་དང་དོན་རང་མཚན་གྱི་གཞན་སེལ་དོན་
269



གཅིག བདག་མེད་ཡིན་ན། ཁྱོད་ཀྱི་བློའི་གཞན་སེལ་ཡོད་པས་ཁྱབ། བློའི་གཞན་
སེལ་དང་རྟོག་པའི་སྣང་ཡུལ་དོན་གཅིག གཞི་གྲུབ་ན། ཁྱོད་ཀྱི་མེད་དགག་གི་
གཞན་སེལ་ཡོད་པས་ཁྱབ་ལ། མེད་དགག་གི་གཞན་སེལ་དང་མེད་དགག་གཉིས་
དོན་གཅིག་ཡིན་ནོ། །
3. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། བློའི་དོན་རང་མཚན་གྱི་
གཞན་སེལ་ཡིན་ན། བློའི་གཞན་སེལ་ཡིན་པས་ཁྱབ་པར་ཐལ། བུམ་པའི་དོན་རང་
མཚན་གྱི་གཞན་སེལ་ཡིན་ན། བུམ་པའི་གཞན་སེལ་ཡིན་པས་ཁྱབ་པའི་ཕྱིར་ཟེར་
ན་མ་ཁྱབ། མ་གྲུབ་ན། བུམ་པའི་དོན་རང་མཚན་གྱི་གཞན་སེལ་ཡིན་ན། བུམ་པའི་
གཞན་སེལ་ཡིན་པས་ཁྱབ་པར་ཐལ། བུམ་པའི་གཞན་སེལ་གཉིས་པོ་གང་རུང་
ཡིན་ན། བུམ་པའི་གཞན་སེལ་ཡིན་དགོས་པའི་ཕྱིར། (དེ་ཡང་ཡིན་ཏེ། བུམ་པའི་
གཞན་སེལ་ལ་དོན་རང་མཚན་གྱི་གཞན་སེལ་དང་མེད་དགག་གི་གཞན་སེལ་་་་་་
གཉིས་ལས་དེ་གཉིས་ཀ་བུམ་པའི་གཞན་སེལ་ཡིན་ཏེ། བུམ་པ་མ་ཡིན་པའི་དོན་
གཞན་གྱི་རྣམ་པ་བཀག་པའམ་སེལ་ནས་རང་གི་བསྒྲུབ་བྱ་བུམ་པའམ་བུམ་པ་་་་་
ཡིན་པ་འཕེན་པས་ན་བུམ་པའི་གཞན་སེལ་དུ་འཇོག་དགོས་ལ། གཞན་སེལ་ཞེས་
པའི་གཞན་དེ་རང་གི་དགག་བྱ་ལས་གཞན་པ་ཞིག་ཏུ་ངོས་མི་འཛིན་པ་ཡིན་ནོ།)
གོང་དུ་འདོད་མི་ནུས་སྟེ། བློའི་གཞན་སེལ་ཡིན་ན། མ་ཡིན་དགག་གི་གཞན་སེལ་
ཡིན་པའི་གཞིར་རང་ཉིད་རྟོག་བཏགས་སུ་གྲུབ་དགོས་ལ། བློའི་དོན་རང་མཚན་
གྱི་གཞན་སེལ་ལ། བློ་དེའི་སྟེང་གི་མ་ཡིན་དགག་ཏུ་གྱུར་བའི་དངོས་པོ་རང་
མཚན་པ་ཞིག་དགོས་པའི་ཕྱིར་རོ།
270



(དྲུག་པ།) སེལ་འཇུག་དང་སྒྲུབ་འཇུག་གི་
རྣམ་གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཕ་རོལ་པོ་ཁ་ཅིག སྒྲ་དང་རྟོག་པ་
གཉིས་པོ་གང་ཡིན་ཐམས་ཅད་རང་ལ་སེལ་འཇུག་ཡིན་ཟེར་བ་ལ། འོ་ན། སྒྲ་དང་
རྟོག་པ་གཉིས་པོ་གང་རུང་ཡིན་ན། རང་ཡུལ་ལ་སེལ་འཇུག་ཡིན་དགོས་པར་ཐལ། །
ཁྱོད་ཀྱི་དམ་བཅའ་དེའི་ཕྱིར། འདོད་ན། སྒྲ་དང་རྟོག་པ་གཉིས་པོ་གང་རུང་ཡིན་
ན། རང་ཡུལ་ལ་འཇུག་པས་ཁྱབ་པར་ཐལ། དེ་གཉིས་པོ་གང་རུང་ཡིན་ན་རང་
ཡུལ་ལ་སེལ་འཇུག་ཡིན་དགོས་པའི་ཕྱིར། རྟགས་ཁས། འདོད་ན། ཆུ་སྒྲ་ཆོས་ཅན།
དེར་ཐལ། དེའི་ཕྱིར། མ་གྲུབ་ན། སྒྲ་ཡིན་པ་འབུད། གོང་དུ་འདོད་ན། ཆུ་སྒྲ་ཆོས་
ཅན། རང་ཡུལ་ལ་འཇུག་པ་མ་ཡིན་པར་ཐལ། ཁྱོད་ཀྱི་ཡུལ་མེད་པའི་ཕྱིར། མ་གྲུབ་
ན། ཆུ་སྒྲ་ཆོས་ཅན། ཁྱོད་ཀྱི་ཡུལ་མེད་པར་ཐལ། ཁྱོད་ཀྱི་བརྗོད་བྱ་མེད་པའི་ཕྱིར།
(དེ་ཡང་། ཆུ་སྒྲ་མེ་སྒྲ་རླུང་སྒྲ་སོགས་ཀྱི་བརྗོད་བྱ་འདི་ཡིན་ཞེས་ངོས་འཛིན་རྒྱུ་
མེད་ལ་སྒྲ་འདིས་འདི་དང་འདི་བརྗོད་ཅེས་ཁྱད་པར་གྱི་ཡུལ་མེད་པས་བརྗོད་་་་་
བྱེད་ཀྱི་སྒྲ་མ་ཡིན་པར་གྱུར་བའི་ཉན་བྱར་ཁས་ལེན་དགོས་པ་ཡིན་ནོ། སེལ་
འཇུག་ལ་རང་ཡུལ་གྱི་དགག་བྱ་ཅི་རིགས་པ་ཞིག་སེལ་བའི་ཚུལ་གྱིས་རང་ཡུལ་ལ་
འདོད་དབང་གིས་འཇུག་པ་ཞིག་དགོས་པས་ཆུ་སྒྲ་ལྟ་བུ་རང་ཡུལ་གྱི་དགག་བྱ་་་་
སེལ་རྒྱུ་ཡང་མེད་ལ་རང་ཡུལ་ཡང་ངོས་འཛིན་རྒྱུ་མེད་དོ།) ཁ་ཅིག སྒྲུབ་འཇུག་
ཅེས་པ་རང་ཡུལ་ལ་ཆ་ཤེས་སུ་མ་ཕྱེ་བར་འཇུག་པ་སྟེ། དཔེར་ན་བུམ་པ་དང་རྗེས་
གཅིག་པ་ཐམས་ཅད་ཡུལ་དུ་བྱས་ནས་བུམ་པ་ལ་འཇུག་པ་དེ་བུམ་པ་ལ་སྒྲུབ་་་་་
271



པས་འཇུག་པའི་དོན་ཡིན་ཟེར་ན། འོ་ན། བུམ་པ་ལ་སྒྲུབ་འཇུག་ཡིན་ན། བུམ་པ་
དང་རྫས་གཅིག་པ་ཐམས་ཅད་ཡུལ་དུ་བྱས་ནས་བུམ་པ་ལ་འཇུག་པས་ཁྱབ་པར་
ཐལ། བུམ་པ་ལ་སྒྲུབ་པས་འཇུག་པའི་དོན་འཐད་པའི་ཕྱིར། འདོད་ན། སོ་སྐྱེས་
རྒྱུད་ཀྱི་བུམ་འཛིན་མིག་ཤེས་ལྟ་བུས་རང་ཡུལ་བུམ་པ་དང་རྫས་གཅིག་པ་ཐམས་
ཅད་ཡུལ་དུ་བྱས་ནས་འཇུག་པར་ཐལ། དེ་འདྲའི་མིག་ཤེས་བུམ་པ་ལ་སྒྲུབ་འཇུག་
ཡིན་པའི་ཕྱིར་ཏེ། བུམ་པ་འཛིན་པའི་རྟོག་མེད་ཀྱི་ཤེས་པ་ཡིན་པའི་ཕྱིར། འདོད་
ན། དེ་འདྲའི་མིག་ཤེས་ཀྱི་བུམ་པའི་ཆ་ཤས་སུ་གྱུར་བའི་རྡུལ་ཕྲ་རབ་མཐོང་བར་
ཐལ། དེ་འདྲའི་མིག་ཤེས་ཀྱིས་བུམ་པ་དང་རྫས་གཅིག་པ་ཐམས་ཅད་མཐོང་བའི་
ཕྱིར། རྟགས་ཁས། འདོད་མི་ནུས་ཏེ། སོ་སྐྱེས་མིག་ཤེས་ཀྱིས་རྡུལ་ཕྲ་རབ་མཐོང་བ་
མེད་པའི་ཕྱིར། (དེ་ཡང་སོ་སོ་སྐྱེ་བོས་ཕྲ་བའི་མི་རྟག་པ་དབང་ཤེས་ཀྱིས་མཐོང་
མི་སྲིད་དེ། སོ་སྐྱེས་དབང་ཤེས་ཀྱིས་མཐོང་བ་ལ་མངོན་སུམ་དུ་མཐོང་དགོས་པ་
ལས་རྗེས་དཔག་མི་སྲིད་ལ། དེའི་ཕྱིར་དེ་འདྲའི་རྡུལ་ཕྲ་རབ་ཕྲ་བའི་མི་རྟག་པ་
ཡིན་པས། ཕྲ་བའི་མི་རྟག་པ་སོ་སྐྱེས་ཀྱིས་མཐོང་བ་ལ་རྟགས་ལས་མཐོང་དགོས་
ལ་མངོན་སུམ་གྱིས་མཐོང་བ་མེད་པ་གཞུང་ལས་གསུངས་པའི་ཕྱིར་རོ།)
2. རང་ལུགས་རྒྱུ་མཚན་དུ་འགོད་པ་ལ། སེལ་འཇུག་ཅེས་པ་ནི། རང་ཡུལ་
ལ་འདོད་པའི་དབང་གིས་འཇུག་པ་ཞིག་ལ་ཟེར། དཔེར་ན། གསེར་བུམ་འཛིན་
པའི་རྟོག་པ་དང་། བུམ་པ་ཞེས་བརྗོད་པའི་སྒྲ་ལྟ་བུ་སྟེ། གསེར་བུམ་འཛིན་པའི་
རྟོག་པ་རང་ཡུལ་ལ་འཇུག་ཚེ་རང་གི་དགག་བྱ་རང་མ་ཡིན་པ་རྣམ་པར་སེལ་་་་་
ནས་རང་ཡུལ་གསེར་བུམ་ལ་འདོད་པའི་དབང་གིས་འཇུག་ལ། ། བུམ་པ་ཞེས་
བརྗོད་པའི་སྒྲ་ཡང་རང་གི་དགག་བྱ་བུམ་པ་མ་ཡིན་པ་རྣམ་པར་སེལ་ནས་བུམ་
272



པ་ལ་འདོད་པའི་དབང་གིས་འཇུག་པ་སྟེ། བུམ་པ་དེ་ཉིད་རང་གི་བརྗོད་བྱར་སྨྲ་
བའི་ཕྱིར། བུམ་འཛིན་རྟོག་པ་དང་། བུམ་པ་ཞེས་བརྗོད་པའི་སྒྲ་གཉིས་བུམ་པ་ལ་
སེལ་བའི་འཇུག་པའི་དོན་བཞག་ཏུ་ཡོད་དེ། བུམ་འཛིན་རྟོག་པ་ལ་བུམ་པ་མ་
ཡིན་པ་ལས་ལོག་པར་སྣང་བ་དེ། བུམ་པའི་གཞན་སེལ་བའི་སྤྱི་ཡིན་ལ། བུམ་
འཛིན་རྟོག་པས་དེ་དངོས་ཀྱི་སྣང་ཡུལ་དུ་བྱས་པའི་སྒོ་ནས་བུམ་མིན་བསལ་ཏེ།་་་
བུམ་པ་ལ་འཇུག་པ་དེ་ཡིན་ལ། བུམ་པ་ཞེས་བརྗོད་སྒྲ་དེས་བུམ་འཛིན་རྟོག་པ་ལ་
བུམ་པ་མ་ཡིན་པ་ལས་ལོག་པར་སྣང་བ་དེ་དངོས་ཀྱི་བརྗོད་དོན་དུ་བྱས་པའི་སྒོ་
ནས་བུམ་མིན་བསལ་ཏེ། བུམ་པ་ལ་འཇུག་པ་ཡིན་ནོ། འདིས་རང་ཡུལ་ཡོད་པའི་
རྟོག་པ་དང་བརྗོད་བྱེད་ཀྱི་སྒྲ་གཞན་དག་ལ་ཡང་སྦྱོར་ཚུལ་ཤེས་པར་བྱའོ། རྟོག་
པ་དོན་མཐུན་དང་བརྗོད་བྱེད་ཀྱི་སྒྲ་གཉིས་པོ་གང་རུང་ཡིན་ན་སེལ་འཇུག་ཡིན་
པས་ཁྱབ། སེལ་བའི་རྣམ་པས་འཇུག་པ་དང་། དགག་པའི་རྣམ་པས་འཇུག་པ།
སེལ་བའི་འཇུག་པའི་བློ་གསུམ་དོན་གཅིག་ཡིན་ནོ། འདི་ལ་དབྱེ་ན། རྟོག་པ་དང་
བརྗོད་བྱེད་ཀྱི་སྒྲ་གཉིས་ཡོད་དེ། དང་པོ། རྟོག་པ་ཞེས་པ་ནི། སྒྲ་དོན་འདྲེས་རུང་
དུ་འཛིན་པའི་ཞེན་རིག་ཅིག་ལ་ཟེར། འོ་ན། སྒྲ་དོན་འདྲེས་རུང་དུ་འཛིན་པའི་
ཞེན་རིག་ཡིན་ན། སྒྲ་དོན་འདྲེས་པར་འཛིན་པའི་ཞེན་རིག་ཡིན་པས་ཁྱབ་བམ་
ཟེར་ན། མ་ཁྱབ་སྟེ། བརྡ་ལ་མ་བྱང་བའི་བྱིས་པའི་རྒྱུད་ཀྱི་བུམ་འཛིན་རྟོག་པས་
བུམ་པའི་དོན་སྤྱི་ཡུལ་དུ་བྱེད་ཀྱང་། བུམ་པའི་སྒྲ་སྤྱི་དང་དོན་སྤྱི་གཉིས་ཀ་ཚོགས་ ༽
པ་ཡུལ་དུ་མི་བྱེད་པས། བུམ་པའི་སྒྲ་སྤྱི་དང་དོན་སྤྱི་གཉིས་ཀ་འདྲེས་རུང་དུ་
འཛིན་པ་ཡིན་གྱི་བུམ་པའི་སྒྲ་སྤྱི་དང་དོན་སྤྱི་གཉིས་ཀ་འདྲེས་པར་འཛིན་པ་མ་་་་
ཡིན་པའི་ཕྱིར། དེ་ཡང་བུམ་པའི་སྒྲ་དོན་འདྲེས་པར་འཛིན་ཚད་གང་ཡིན་ཞེ་ན།
273



དེ་ཡང་ཡོད་དེ། བུམ་པའི་སྒྲ་སྤྱི་དང༌། བུམ་པའི་དོན་སྤྱི་གཉིས་ཀ་བུམ་པ་འཛིན་
པའི་རྟོག་པ་དེའི་ཡུལ་དུ་བྱེད་པར་ནུས་པ་དེའི་ཚེ་བུམ་པ་འཛིན་པའི་རྟོག་པ་་་་་
དེས། བུམ་པའི་སྒྲ་དོན་འདྲེས་པར་འཛིན་པར་འཇོག་པ་ཡིན་ནོ། བུམ་པའི་སྒྲ་སྤྱི་
གང་ཡིན་ཞེ་ན། དེ་ནི་བུམ་པ་ཞེས་བརྗོད་པའི་སྒྲ་ལྟ་བུ་བུམ་པའི་མིང་གི་ཆ་དང་
མཚུངས་པ་ཞིག་བློ་ངོར་འཆར་བ་ལ་ཟེར། དེས་སྒྲ་སྤྱི་ཐམས་ཅད་ལ་རིགས་འདྲའོ།
བུམ་པའི་དོན་སྤྱི་ཞེས་པ་ནི། བུམ་པ་ཞེས་པ་གསེར་བུམ་ལྟ་བུ་ཞིག་གི་སྟེང་དུ་བུམ་
པའི་ཆ་དང་མཚུངས་པའི་རྣམ་པ་ཞིག་བློ་ལ་སྣང་བ་ལ་ཟེར། དེས་དོན་སྤྱི་ཐམས་
ཅད་ལ་རིགས་འདྲའོ། རྟོག་པ་ཡུལ་ལ་འཇུག་ཚུལ་ཡོད་དེ། གསེར་བུམ་དང་གསེར་
བུམ་འཛིན་པའི་རྟོག་པ་ལྟ་བུ་ལ་མཚོན་ན། གསེར་བུམ་འཛིན་པའི་རྟོག་པ་ལ་
གསེར་བུམ་ཡང་བུམ་པར་སྣང་ཞིང༌། རང་ལ་གསེར་བུམ་དུ་སྣང་བ་དེ་ཡང་བུམ་
པར་སྣང་ལ། རྟོག་པ་དེའི་སྣང་ངོ་ན་གསེར་བུམ་བུམ་པར་སྣང་བ་དང་། རང་ལ་
གསེར་བུམ་དུ་སྣང་བ་དེ་བུམ་པར་སྣང་བ་གཉིས་ཀ་གཅིག་ཏུ་འདྲེས་ནས་སོ་སོར་
མ་ཕྱེད་པས། སྣང་བ་གསེར་བུམ་རང་མཚན་པ་དང་། བཏགས་པ་རང་ལ་གསེར་
བུམ་དུ་སྣང་བ་དེ་བུམ་པར་སྣང་བ་གཅིག་ཏུ་བསྲེས་ནས་འཛིན་པ་ཞིག་ལ་ཟེར། །
ཡང་རྟོག་པ་ལ་དབྱེ་ན། དོན་སྦྱོར་རྟོག་པ་དང་། མིང་སྦྱོར་རྟོག་པ་གཉིས་ཡོད།
དང་པོ། དོན་སྦྱོར་རྟོག་པ་ཞེས་པ་ནི། ཁྱད་གཞི་ལ་ཁྱད་ཆོས་སྦྱར་ནས་འཛིན་པའི་
ཞེན་རིག་ཅིག་ལ་ཟེར། དཔེར་ན། སྐྱེས་བུ་འདི་ནི་དབྱུག་པ་ཅན་ནོ། སྙམ་དུ་འཛིན་
པའི་རྟོག་པ་ལྟ་བུ་སྟེ། ཁྱད་གཞི སྐྱེས་བུ་དེས་ཁྱད་ཆོས་དབྱུག་པ་འཛིན་པ་ཅན་དུ་
འཛིན་པ་སྟེ། སྐྱེས་བུ་འདི་ནི་དབྱུག་པ་ཐོགས་པའི་སྙམ་དུ་འཛིན་པའི་རྟོག་པ་
བཞིན་ནོ། གཉིས་པ། མིང་སྤྱོར་རྟོག་པ་ཞེས་པ་ནི། བརྡ་དུས་ཀྱི་དོན་དང་ཐ་སྙད་
274



དུས་ཀྱི་མིང་སྦྱར་ནས་འཛིན་པའི་ཞེན་རིག་ཅིག་ལ་ཟེར། དཔེར་ན། ལྟོ་ལྡིར་བའི་
བུམ་པ་ལ་བུམ་པའོ་སྙམ་དུ་འཛིན་པའི་རྟོག་པ་ལྟ་བུ་སྟེ། གཞི་བུམ་པ་ལ་ལྟོ་ལྡིར་
བ་ཞེས་བརྡ་སྦྱར་བས་གཞི་དེ་དང་རིགས་གཅིག་པ་མཐའ་ཡས་པ་དག་ལ་བརྡ་་་་
སྦྱར་ཞིང་ཤེས་ཟིན་པའི་དུས་ཀྱི་དོན་དེ་ཉིད་བུམ་པ་ཞེས་མིང་གི་ཐ་སྙད་ཀྱིས་་་་་
སླར་ཡང་བརྗོད་པ་དང་རྟོག་པའི་ཐ་སྙད་འཛིན་པའི་དུས་སུ་མིང་གི་སྒོ་ནས་་་་་
འཛིན་པ་ཡིན་ཕྱིར་མིང་དོན་གཉིས་ཀ་སྦྱར་ནས་འཛིན་པའི་རྟོག་པ་ཡིན་ནོ། འདི་
དང་སྒྲ་དོན་འདྲེས་པར་འཛིན་པའི་རྟོག་པ་དོན་གཅིག ཞེན་རིག་ཅེས་པ་ནི།
རང་གི་ཡུལ་དེ་ནན་ཏན་གྱིས་འཛིན་པ་ཞིག་ལ་ཟེར། དཔེར་ན། བུམ་འཛིན་མིག་
ཤེས་ཀྱི་བུམ་པ་མངོན་སུམ་དུ་མཐོང་བ་ལ་མཐོང་བ་དེའི་མུར་གནས་པ་ལས་ནན་
གྱིས་འཛིན་མི་དགོས་ལ་བུམ་འཛིན་རྟོག་པ་ལྟ་བུས་རང་ཡུལ་ནན་ཏན་གྱིས་མ་་་་
བཟུང་བར་མིག་ཤེས་ལྟར་འཛིན་མི་ནུས་པའི་ཁྱད་པར་ཡོད་པ་བཞིན་ནོ། ཡང་
རྟོག་པ་ལ། བརྡ་བརྟེན་གྱི་རྟོག་པ། དོན་གཞན་ལ་སྒྲོ་འདོགས་པའི་རྟོག་པ། ལྐོག་ཏུ་
གྱུར་བའི་དོན་ཅན་གྱི་རྟོག་པ་གསུམ་ལས། དང་པོ། བུམ་འཛིན་རྟོག་པ་ལྟ་བུ།
གཉིས་པ། སྨིག་རྒྱུ་ཆུ་འཛིན་གྱི་རྟོག་པ་ལྟ་བུ། གསུམ་པ་སྒྲ་མི་རྟག་པར་རྟོགས་པའི་
རྗེས་དཔག་ལྟ་བུའོ། སྒྲུབ་འཇུག་ཅེས་པ་ནི། རང་ཡུལ་ལ་དངོས་དབང་གིས་འཇུག་
པ་ཞིག་ལ་ཟེར། དབྱེ་ན། སྒྲུབ་འཇུག་གི་བློ་དོན་མཐུན་དང་དོན་མི་མཐུན་གཉིས་
ལས། སྔོ་འཛིན་མིག་ཤེས་དང་པོ་དང་གངས་རི་སྔོན་པོར་སྣང་བའི་དབང་ཤེས་
གཉིས་པ་ཡིན་ནོ། སྔོ་འཛིན་མིག་ཤེས་ཀྱིས་སྔོན་པོའི་དོན་སྤྱི་དངོས་སུ་སྣང་ཡུལ་
དུ་མ་བྱས་པར། སྔོན་པོ་རང་མཚན་པ་སྣང་ཡུལ་དུ་བྱས་ནས། སྔོན་པོ་དང་། ཡུལ་
དུས་རང་བཞིན་གང་ལ་ལྟོས་ཏེ། གྲུབ་བདེ་རྫས་གཅིག་པའི་ཆ་ཤས་ཐམས་ཅད་
275



སྣང་ཡུལ་དུ་བྱས་པའི་སྒོ་ནས་སྔོན་པོ་ལ་འཇུག་པ་ཡིན་ནོ། གྲུབ་བདེ་རྫས་གཅིག་
གི་དོན་ནི། སྐྱེ་གནས་འཇིག་གསུམ་དུས་མཉམ་རྫས་གཅིག་པ་ལ་ཟེར། གྲུབ་བདེ་
དབྱེར་མེད་ཀྱི་རྫས་གཅིག་གི་དོན་ནི། སྐྱེ་འཇིག་གནས་གསུམ་གཅིག་ཅིང་ཆོས་དེ་
གཉིས་ཀྱི་རྫས་ཡིན་ཁྱབ་མཉམ་ཡང་ཡིན། དེ་གཉིས་ཕན་ཚུན་གཅིག་སྣང་བའི་
མངོན་སུམ་ལ་གཅིག་ཤེས་ཀྱང་སྣང་དགོས་པ་དེ་ཡིན་ནོ། རྫས་སོ་སོར་དབྱེར་མེད་
པའི་དོན་ཡང༌། དཔེར་ན། སྒྲ་དང་མི་རྟག་པ་ལྟ་བུ་ལ་མཚོན་ན། སྒྲའི་རྫས་གང་
ཡིན་པ་དེ་ཉིད་སྒྲའི་མི་རྟག་པའི་རྫས་ཀྱང་ཡིན་ལ་སྒྲའི་མི་རྟག་པའི་རྫས་གང་་་་་
ཡིན་པ་དེ་ཉིད་སྒྲའི་རྫས་ཀྱང་ཡིན་གྱི་སྒྲ་དང་སྒྲའི་མི་རྟག་པའི་རྫས་གཉིས་མངོན་
སུམ་ལ་སོ་སོར་སྣང་བ་མི་སྲིད་ཅིང་མངོན་སུམ་སོ་སོ་ལ་རེ་རེར་སྣང་མི་སྲིད་དོ། ་་་
རང་ཡུལ་ལ་དངོས་དབང་གིས་འཇུག་པ། རང་ཡུལ་ལ་སྒྲུབ་པའི་རྣམ་པས་འཇུག་
པ། རང་ཡུལ་ལ་སྒྲུབ་འཇུག་གི་བློ། རྟོག་མེད་ཀྱི་ཤེས་པ་རྣམས་དོན་གཅིག་མིང་གི་
རྣམ་གྲངས་ཡིན་ནོ།
3. ཁྱབ་ཆེའི་ཁས་ལེན་འགའ་ཞིག་སྤྱི་འགྲོས་ལྟར་འགོད་པ། བདག་མེད་
ཡིན་ན། ཁྱོད་འཛིན་རྟོག་པ་ལ་ཁྱོད་མ་ཡིན་པ་ལས་ལོག་པར་སྣང་བ་དེ་ཁྱོད་ཀྱི་
བློའི་གཞན་སེལ་ཡིན་པས་ཁྱབ་སྟེ། ཁྱོད་འཛིན་རྟོག་པས་ཁྱོད་མ་ཡིན་པའི་རྣམ་པ་
བཀག་ཅིང་། བཀག་པའི་བཀག་པ་དེ་རྟོག་པས་སྒྲོ་བཏགས་ཙམ་དུ་གྲུབ་པའི་ཕྱིར།
གཞི་གྲུབ་ན། གཞན་སེལ་དང་དགག་པ་གཉིས་དོན་གཅིག་ཡིན་པས་ཁྱབ་སྟེ།
གཞན་སེལ་ཞེས་པའི་སེལ་རྒྱུ་དེ་ལ་རང་གི་དགག་བྱ་དེ་འཇོག་དགོས་ཤིང་། ་་་་་་
དགག་པ་ཞེས་པའི་སྐབས་ཀྱི་དགག་བྱ་ལའང་དེ་ལས་གཞན་དུ་མེད་དོ། ཁྱོད་ཀྱི་
དོན་རང་མཚན་གྱི་གཞན་སེལ་ཡོད་ན། ཁྱོད་དངོས་པོ་ཡིན་པས་ཁྱབ་སྟེ། དོན་
276



རང་མཚན་ལ་དངོས་པོར་རང་མཚན་པ་ཞིག་དགོས་པའི་ཕྱིར། གཞི་གྲུབ་ན། ཁྱོད་
ཀྱི་མེད་དགག་གི་གཞན་སེལ་ཡོད་པས་ཁྱབ་སྟེ། གཞི་གྲུབ་ཚད་ཐམས་ཅད་ལ་རང་
ལ་རང་མ་ཡིན་པ་མེད་པས་ཁྱབ་པའི་ཕྱིར། གཞི་གྲུབ་ན། ཁྱོད་བརྗོད་པའི་སྒྲ་དང་
ཁྱོད་འཛིན་རྟོག་པ་གང་རུང་ཡིན་ན། རང་ཡུལ་ལ་སེལ་འཇུག་ཡིན་དགོས་ཏེ།
རང་མ་ཡིན་པ་རྣམ་པར་བཅད་པའམ་སེལ་ནས་བརྗོད་པའམ་འཇུག་པའི་ཕྱིར། །
གཞི་གྲུབ་ན། ཁྱོད་འཛིན་དབང་ཤེས་ཡིན་ན། སྒྲུབ་འཇུག་ཡིན་པས་ཁྱབ་སྟེ། རྟོག་
མེད་ཀྱི་ཤེས་པ་ཡིན་ན། རང་ཡུལ་ལ་འཇུག་པའི་ཚེ་དངོས་དབང་གིས་འཇུག་
དགོས་པའི་ཕྱིར་རོ། །
4. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། བུམ་འཛིན་དབང་
མངོན་བུམ་པ་ལ་སེལ་འཇུག་ཡིན་ཏེ། བུམ་པ་ལ་འདོད་པའི་དབང་གིས་འཇུག་
པའི་ཕྱིར་ཟེར་བ་ལ། རྟགས་མ་གྲུབ་པ་ཡིན་ཏེ། དེ་བུམ་པ་ལ་དངོས་དབང་གིས་
འཇུག་པ་ཡིན་པའི་ཕྱིར། དེར་ཐལ། དེ་ཡུལ་བུམ་པ་ལ་དངོས་པོ་ཡོད་པའི་དབང་
གིས་འཇུག་པ་ཡིན་པའི་ཕྱིར། མ་ཁྱབ་ཟེར་ན། ཁྱབ་པར་ཐལ། བུམ་འཛིན་དབང་
མངོན་བུམ་པ་ལ་དངོས་དབང་གིས་འཇུག་ཚུལ། རང་ཡུལ་བུམ་པ་སྟེ། དངོས་པོ་
ཡོད་པའི་དབང་གིས་ཡུལ་བུམ་པའི་དངོས་པོ་ལ་འཇུག་ཅིང་། བུམ་པ་ཡོད་པའི་
གཞིར་ཡོད་ལ་བུམ་པ་མེད་པའི་གཞིར་བུམ་པ་འཛིན་པའི་རྟོག་མེད་ཀྱི་ཤེས་པ་་་་
སྐྱེས་མི་སྲིད་པས་དེ་འདྲའི་དབང་མངོན་སྒྲུབ་འཇུག་ཏུ་སོང་བ་ཡིན་པའི་ཕྱིར་རོ།
(བདུན་པ།) བརྗོད་བྱེད་ཀྱི་སྒྲའི་རྣམ་གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཕ་རོལ་པོ་ཁ་ཅིག སྒྲ་ཞིག་ཡིན་ཚེ།
277



བརྗོད་བྱེད་ཀྱི་སྒྲ་ཡིན་དགོས་ཟེར་བ་ལ། ཇོ་སྒྲ་ཆོས་ཅན། བརྗོད་བྱེད་ཀྱི་སྒྲ་ཡིན་
པར་ཐལ། སྒྲ་ཡིན་པའི་ཕྱིར། མ་གྲུབ་ན། མཉན་བྱ་ཡིན་པ་འབུད། འདོད་ན། རྔ་སྒྲ་
ཆོས་ཅན། བརྗོད་བྱེད་ཀྱི་སྒྲ་མ་ཡིན་པར་ཐལ། བདག་མེད་ཡིན་ན། ཁྱོད་ཀྱི་བརྗོད་
བྱ་མ་ཡིན་པས་ཁྱབ་པའི་ཕྱིར། (རྔ་སྒྲ་ཆུ་སྒྲ་རླུང་སྒྲ་སོགས་ཀྱི་སྒྲ་རྣམས་ཐོས་པའི་
མཉན་བྱ་ལ་བརྟེན་ནས་འདི་དང་འདི་ཞེས་བརྗོད་སོང་སྙམ་པའི་བརྗོད་བྱ་ཞིག་
ངོས་འཛིན་རྒྱུ་མེད་པས། སྒྲ་ཡིན་རུང་གང་ཡང་བརྗོད་བྱར་མེད་པས་བརྗོད་བྱེད་
ཀྱི་སྒྲ་མ་ཡིན་ཟེར་དགོས་པ་ཡིན་ནོ།) ཁ་ཅིག ཁྱད་གཞིའི་རྗེས་དེ་མ་ཐག་ཏུ་ངེས་
བཟུང་སྦྱར་ནས་ཁྱད་གཞི་ལ་ཁྱད་ཆོས་ལྟ་བུར་སྟོན་པའི་ངག་ཡིན་ན། ། མི་ལྡན་
རྣམ་གཅོད་ཀྱི་སྒྲ་ཡིན་པས་ཁྱབ་ཟེར་ན། སྒྲ་ཁོ་ན་མཉན་བྱ་ཡིན་ཞེས་པའི་ངག་
ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། སྒྲའི་རྗེས་དེ་མ་ཐག་ཏུ་ངེས་
བཟུང་སྦྱར་ནས་ཁྱད་གཞི་སྒྲ་ལ་ཁྱད་ཆོས་མཉན་བྱ་ལྡན་པར་སྟོན་པའི་ངག་ཡིན་
པའི་ཕྱིར། རྩ་བར་འདོད་མི་ནུས་སྟེ། གཞན་ལྡན་རྣམ་གཅོད་ཀྱི་སྒྲ་ཡིན་པའི་ཕྱིར།
དེར་ཐལ། མཉན་བྱ་དེ་སྒྲ་ལས་གཞན་ལ་ལྡན་པའམ་ཡོད་པ་རྣམ་པར་བཅད་ནས་
སྒྲ་ཁོ་ན་ལ་ལྡན་པར་སྟོན་པའི་ངག་ཡིན་པའི་ཕྱིར། (དེ་ཡང་ཁོ་ན་ཞེས་པའི་ཚིག་
དེས་སྒྲ་ལས་གཞན་པའི་མཉན་བྱ་གཞན་གཅོད་པ་ཡིན་ལ། དེའི་ཕྱིར་མཉན་བྱ་དེ་
ཉིད་སྒྲ་ལས་གཞན་པའི་མཉན་བྱ་གཞན་གཅོད་པ་ཡིན་ལ། དེའི་ཕྱིར་མཉན་བྱ་དེ་
ཉིད་སྒྲ་ལས་གཞན་པའི་ཆོས་གང་ལ་ཡང་ལྡན་པ་རྣམ་པར་བཅད་ནས་སྒྲ་ཁོ་ན་
ལ་ལྡན་པར་ཚིག་ཟུར་ཏུ་སྒྲུབ་པའམ་སྟོན་པའི་ངག་ཡིན་པས་གཞན་ལྡན་རྣམ་་་་
གཅོད་ཀྱི་སྒྲ་ཡིན་ནོ།) ཁ་ཅིག མི་ལྡན་རྣམ་གཅོད་ཀྱི་སྒྲ་ཡིན་ན། རྣམ་གཅོད་ཀྱི་
ངེས་བཟུང་གི་ཚིག་དངོས་སུ་སྦྱོར་དགོས་ཟེར་ན། མི་འཐད་དེ། ནག་པ་འཕོངས་
278



སྐྱེན་ཞེས་པའི་ངག་ལྟ་བུས་ཀྱང་འཕོངས་རྐྱེན་པ་ནག་པ་ལས་གཞན་ལ་ལྡན་པ་མི་
གཅོད་པར་ནག་པ་ལ་མི་ལྡན་པར་ཤུགས་ལ་བཅད་ནས་ནག་པ་ལ་འཕོངས་རྐྱེན་
ལྡན་པ་ཁོ་ནར་སྟོན་པའི་ངག་ཡིན་པའི་ཕྱིར། གོང་དུ་འདོད་མི་ནུས་ཏེ། ནག་པ་
འཕོངས་རྐྱེན་ཞེས་པའི་ཚིག་ཟུར་དུ་ནག་པ་ལ་འཕོངས་རྐྱེན་ལྡན་པའི་ངེས་་་་་་་་
བཟུང་གི་ཚིག་སྦྱར་མེད་པ་མངོན་སུམ་དུ་གྲུབ་པའི་ཕྱིར་རོ། འདིའི་སྒྲུབ་བྱེད་
རྣམས་རང་ལུགས་ཀྱི་སྐབས་ན་གསལ་ལོ། དེ་
2. རང་ལུགས་རྒྱུ་མཚན་དུ་འགོད་པ་ལ། བརྗོད་བྱེད་ཀྱི་སྒྲ་ཞེས་པ་ནི། །
བརྡའི་དབང་གིས་རང་གི་བརྗོད་བྱ་གོ་བར་བྱེད་པའི་མཉན་བྱ་ཞིག་ལ་ཟེར། ་་་་་་
དཔེར་ན། བུམ་པ་ཞེས་བརྗོད་པའི་སྒྲ་ལྟ་བུ་སྟེ། བུམ་པ་ཞེས་པའི་བརྡའམ་སྒྲའི་
དབང་གིས་ཕ་རོལ་པོས་བརྗོད་པར་བྱ་བའི་ཆོས་བུམ་པ་དེ་ཉིད་གོ་བར་བྱེད་པ་་་་
བཞིན་ནོ། དེ་ཡང་ཆུ་སྒྲ་ལྟ་བུ་བརྡའི་དབང་གིས་ཕ་རོལ་པོའི་རྒྱུད་ལ་འདི་དང་
འདི་ཞེས་གོ་རྒྱུའི་ངོ་བོ་མེད་པས་མ་ཡིན་ནོ། དེ་ལ་དབྱེ་ན། ངོ་བོའི་སྒོ་ནས་དབྱེ་བ།
བརྗོད་བྱའི་སྒོ་ནས་དབྱེ་བ། བརྗོད་ཚུལ་གྱི་སྒོ་ནས་དབྱེ་བ། རྣམ་གཅོད་ཀྱི་སྒོ་ནས་
དབྱེ་བ་དང་བཞི་ལས། དང་པོ། ངོ་བོའི་སྒོ་ནས། མིང་ཚིག་ཡི་གེ་གསུམ་དུ་ཡོད་དོ།
དེ་དག་ལས་དང་པོ་མིང་ཚིག་ཡི་གེ་གསུམ་དུ་ཕྱེ་བའི་མིང་ཞེས་པ་ནི། དོན་གྱི་ངོ་
བོ་ཙམ་བརྗོད་པའི་སྒྲ་ཞིག་ལ་ཟེར། དཔེར་ན། བུམ་པ་ཞེས་པ་ལྟ་བུ་སྟེ། དོན་གྱི་ངོ་
བོ་བུམ་པ་ཙམ་ལས་བུམ་པའི་ཁྱད་ཆོས་དང་བྱེ་བྲག་རྣམ་པ་གང་ཡང་མི་སྟོན་པ་
བཞིན་ནོ། ཙམ་གྱི་སྒྲས་ཀྱང་ཁྱད་ཆོས་སོགས་གཞན་སྟོན་པ་གཅོད་དོ། དབྱེ་ན།
དངོས་མིང་དང་བཏགས་མིང་གཉིས་ཡོད་ལ། དང་པོ། དངོས་མིང་ཞེས་པ་ནི།
དོན་དེ་ལ་ཐོག་མར་བརྡ་སྦྱར་བའི་མིང་གང་ཞིག ཁྱོད་ལས་དོན་དེ་འཁྲུལ་མེད་
279



དུ་གོ་བར་ནུས་པ་ཞིག་ལ་ཟེར། དཔེར་ན། རི་དྭགས་ཀྱི་རྒྱལ་པོ་ལ་སེང་གེ་ཞེས་
པའི་སྒྲ་ལྟ་བུ་སྟེ། སེང་གེ་དེ་རི་དྭགས་གཞན་ལས་སྟོབས་དང་རྩལ་གྱིས་དྲག་པས་
ཐམས་ཅད་ཀྱིས་རིག་དྭགས་ཐམས་ཅད་ཀྱི་དཔོན་པོའམ་རྒྱལ་པོ་ལྟ་བུར་བཟུང་
བ་ཡིན་ལ། དེའི་ཕྱིར་རི་དྭགས་ཀྱི་རྒྱལ་པོ་ནི་སེང་གེ་ཡིན་པ་དོན་གྱིས་སོང་བས་
སེང་གེ་དེ་ཉིད་འཁྲུལ་མེད་དུ་གོ་བར་ནུས་པ་བཞིན་ནོ། གཉིས་པ། བཏགས་མིང་
ཞེས་པ་ནི། འདྲ་བའམ་འབྲེལ་བ་རྒྱུ་མཚན་དུ་བྱས་ནས་གཞི་དེ་ལ་ཕྱིས་བརྡ་སྦྱར་
བའི་མིང་ཞིག་ལ་ཟེར། འདི་ལ་ཡང་གཉིས་ཡོད་དེ། འདྲ་བ་རྒྱུ་མཚན་དུ་བྱས་པའི་
བཏགས་མིང་དང༌། འབྲེལ་བ་རྒྱུ་མཚན་དུ་བྱས་པའི་བཏགས་མིང་གཉིས་ལས།
དང་པོ་ནི། དཔེར་ན། བྲམ་ཟེའི་ཁྱེའུ་ཁ་ཆེ་སྣ་ཉག་ལ་སེང་གེ་ཞེས་བརྗོད་པའི་ངག་
ལྟ་བུ་སྟེ། དེ་འདྲའི་བྲམ་ཟེ་དེ་ཉིད་ཁ་ཆེ་བ་དང་སྣ་ཉག་པས་གདོང་སེང་གེ་དང་
མཚུངས་པའམ་འདྲ་བས་དེ་ལ་འདྲ་བ་རྒྱུ་མཚན་དུ་བྱས་ནས་སེང་གེ་ཞེས་་་་་་
བཏགས་པ་བཞིན་ནོ། གཉིས་པ་ལ་དབྱེ་ན་གཉིས་ལས། དེ་བྱུང་འབྲེལ་རྒྱུ་མཚན་
དུ་བྱས་པའི་བཏགས་མིང་དང་བདག་གཅིག་འབྲེལ་རྒྱུ་མཚན་དུ་བྱས་པའི་་་་་་་
བཏགས་མིང་གཉིས་ལས། དང་པོ་ལ་ཡང་། རྒྱུ་མིང་འབྲས་ལ་བཏགས་པའི་
བཏགས་མིང་དང་། འབྲས་མིང་རྒྱུ་ལ་བཏགས་པའི་བཏགས་མིང་གཉིས་ཡོད།
དང་པོ། དཔེར་ན། ཉི་མའི་འོད་ཟེར་ལ་ཉི་མ་ཞེས་བརྗོད་པའི་སྒྲ་ལྟ་བུ་སྟེ། རང་གི་
རྒྱུ་ཉི་མའི་མིང་དེ་འབྲས་བུ་ཉི་མའི་འོད་ཟེར་ལ་བཏགས་པས་རྒྱུ་མིང་འབྲས་ལ་་་
བཏགས་པ་ཡིན་ནོ། གཉིས་པ། དཔེར་ན། སྒྲུབ་ངག་ལ་རྗེས་དཔག་ཅེས་བརྗོད་
པའི་ངག་ལྟ་བུ་སྟེ། རྗེས་དཔག་དེ་སྒྲུབ་ངག་གི་བྱེད་པ་ལ་བརྟེན་ནས་སྐྱེས་དགོས་
པས་སྒྲུབ་ངག་གི་འབྲས་བུ་ཡིན་ལ་དེ་འདྲའི་འབྲས་བུའི་མིང་དེ་རྒྱུ་སྒྲུབ་ངག་ལ་་་
280_



བཏགས་པས་འབྲས་མིང་རྒྱུ་ལ་བཏགས་པ་ཡིན་ནོ། །བདག་གཅིག་འབྲེལ་རྒྱུ་
མཚན་དུ་བྱས་པའི་བཏགས་མིང་ལ་ཡང་གཉིས་ཡོད་དེ། ཚོགས་པའི་མིང་ཡ་གྱལ་
ལ་བཏགས་པ་དང་། ཡ་གྱལ་གྱི་མིང་གིས་ཚོགས་པ་ལ་བཏགས་པ་གཉིས་ཡོད་པ་
ལས། དང་པོ་ནི་དཔེར་ན། སྒྲ་ལ་སྒྲུབ་བྱེད་ཅེས་པ་ལྟ་བུ་སྟེ། སྒྲ་ནི་དཔེར་ན། སྒྲ་
ཆོས་ཅན། མི་རྟག་སྟེ། བྱས་པའི་ཕྱིར་ཞེས་པ་ལྟ་བུའི་ཤེས་འདོད་ཆོས་ཅན་ཡིན་ལ་
སྒྲ་དང་མི་རྟག་པའི་ཚོགས་དོན་སྒྲ་མི་རྟག་པ་ཆོས་དང་ཆོས་ཅན་གྱི་ཚོགས་དོན་
ཏེ། བསྒྲུབ་བྱ་ཡིན་པས་བསྒྲུབ་བྱའི་ཡ་གྱལ་སྟེ། ཟུར་གཅིག་སྒྲ་ལ་བསྒྲུབ་བྱ་ཞེས་
ཆོས་དང་ཆོས་ཅན་གྱི་ཚོགས་དོན་ནམ་ཚོགས་པ་ཆོས་ཅན་སྒྲ་ལ་བཏགས་པས་་་་་
ཚོགས་པའི་མིང་ཡ་གྱལ་ལ་བཏགས་པ་བཞིན་ནོ། གཉིས་པ་དཔེར་ན། རས་ཡུག་
གི་ཕྱོགས་གཅིག་ཚིག་པས་རས་ཡུག་ཚིག་ཅེས་པ་ལྟ་བུ་སྟེ། རས་ཡུག་གི་ཕྱོགས་
གཅིག་པོ་རས་ཡུག་སྤྱིའི་ཡ་གྱལ་ཡིན་ལ། དེ་མེས་ཚིག་པས་རས་ཡུག་སྤྱི་སྟེ། ཕྱོགས་
བ ཞི་ཟུར་བཞི་ཀུན་འདུས་པའི་ཚོགས་པའི་རས་ཡུག་དེ་ཚིག་པར་བཞག་པ་ལྟ་བུ་
ཡ་གྱལ་གྱི་མིང་གིས་ཚོགས་པ་ལ་བཏགས་པ་བཞིན་ནོ། ཚིག་ཅེས་པ་ནི། དོན་གྱི་ངོ་
བོ་ལ་ཁྱད་པར་སྦྱར་ནས་སྟོན་པའི་སྒྲ་ཞིག་ལ་ཟེར། དཔེར་ན། སྒྲ་མི་རྟག་ཅེས་པ་
ལྟ་བུ་སྟེ། དོན་གྱི་ངོ་བོ་སྒྲ་ལ་ཁྱད་པར་གྱི་ཆོས་མི་རྟག་པ་སྦྱར་ནས་སྟོན་པའི་སྒྲ་
ཡིན་པ་བཞིན་ནོ། དེ་ཡང་དོན་གྱི་ངོ་བོ་ལ་ཁྱད་པར་མ་སྦྱར་བར་མིང་ཙམ་གྱིས་
ཚིག་ཏུ་མི་འགྲུབ་སྟེ། ས་ཆུ་མེ་རླུང་བུམ་པ་ཀ་བ་ཞེས་པ་ལྟ་བུ་མིང་དུ་མ་འདུས་པ་
ཡིན་གྱི་ཚིག་མ་ཡིན་པའི་ཕྱིར་རོ། མིང་ཚིག་ཡི་གེ་གསུམ་དུ་ཕྱེ་བའི་ཡི་གེ་ཞེས་པ་
ནི། རང་འབྲས་མིང་ཚིག་གི་རྩོམ་གཞིར་གྱུར་བའི་སྐད་ཀྱི་གདངས་ཞིག་ལ་ཟེར། །
དབྱེ་ན། དབྱངས་དང་གསལ་བྱེད་གཉིས་ལས། ཨ་ཨཱ་སོགས་དབྱངས་དང་། ཀ་ཁ་
281



སོགས་གསལ་བྱེད་ཡིན་པ་བཞིན་ནོ། དེ་ཡང་མིང་ཚིག་ཡི་གེ་གསུམ་གྱི་གཞི་མཐུན་
ཡོད་དམ་ཞེ་ན། ཡོད་དེ། བ་ལང་དཀར་པོ་ཞེས་པའི་ངག་ལྟ་བུ་དེ་གསུམ་ག་ཡིན་
པའི་ཕྱིར། མིང་ཡིན་ཏེ། བ་ལང་དཀར་པོའི་མིང་ཡིན་པའི་ཕྱིར། དེར་ཐལ། བ་ལང་
དཀར་པོ་ཞེས་བརྗོད་པའི་སྒྲ་ཡིན་པའི་ཕྱིར། ཚིག་ཡིན་ཏེ། དོན་གྱི་ངོ་བོ་བ་ལང་
དང༌། ཁྱད་ཆོས་དཀར་པོ་གཉིས་སྦྱར་ནས་སྟོན་པའི་ངག་ཡིན་པའི་ཕྱིར། ཡི་གེ་
ཡིན་ཏེ། མཛོད་རང་འགྲེལ་ལས། མིང་གི་མཐའ་ནི་ཡི་གེ་སྟེ། དཔེར་ན། བ་ལང་
ཞེས་བྱ་བ་ལྟ་བུའོ། ཞེས་གསུངས་པའི་ཕྱིར། མིང་ཡིན་ན་ཡང་ཚིག་ཡིན་དགོས་
པའི་ངེས་པ་མེད་དེ། བུམ་པ་ཞེས་པའི་ངག་དེ་མིང་ཡིན་ཡང་ཚིག་མ་ཡིན་པའི་
ཕྱིར། མིང་ཡིན་ཏེ། བུམ་པའི་དངོས་མིང་ཡིན་པའི་ཕྱིར། ཚིག་མ་ཡིན་ཏེ། དོན་གྱི་
ངོ་བོ་ཙམ་མ་གཏོགས་ཁྱད་ཆོས་གང་ཡང་མི་སྟོན་པའི་ངག་ཡིན་པའི་ཕྱིར། ཚིག་
ཡིན་ན་མིང་ཡིན་པས་ངེས་པ་ཡང་མེད་དེ། བསྟན་བཅོས་དེ་ཚིག་ཡིན་ཡང་མིང་
མ་ཡིན་པའི་ཕྱིར། ཚིག་ཡིན་ཏེ། བརྗོད་བྱ་དོན་ལྡན་གྱི་ངོ་བོ་དང་། ཁྱད་ཆོས་དབྱེ་
བ་སོགས་སྟོན་པའི་ངག་ཡིན་པའི་ཕྱིར། མིང་མ་ཡིན་ཏེ། འདི་དང་འདིའི་མིང་
ཞེས་ངོས་འཛིན་རྒྱུ་མེད་པའི་ཕྱིར། བརྗོད་བྱེད་ཀྱི་སྒྲ་ལ་བརྗོད་བྱའི་སྒོ་ནས་དབྱེ་
ན་གཉིས་ཡོད་དེ། རིགས་བརྗོད་ཀྱི་སྒྲ་དང་ཚོགས་བརྗོད་ཀྱི་སྒྲ་གཉིས་ཡོད་པའི་
ཕྱིར། རིགས་བརྗོད་ཀྱི་སྒྲ་ཞེས་པ་ནི། རང་གི་དངོས་ཀྱི་བརྗོད་བྱར་གྱུར་བའི་
རིགས་སྤྱི་ཡོད་པའི་མཉན་བྱ་ཞིག་ལ་ཟེར། དཔེར་ན། གཟུགས་ཞེས་བརྗོད་པའི་སྒྲ་
ལྟ་བུ་སྟེ། གཟུགས་དེ་ཉིད་སྒྲ་དེའི་དངོས་ཀྱི་བརྗོད་བྱ་ཡིན་ལ་རང་གི་རིགས་ཅན་
དུ་མའམ་བྱེ་བྲག་དུ་མ་ལ་རྗེས་སུ་འགྲོ་བས་དེ་འདྲའི་སྒྲ་དེ་ཉིད་རིགས་བརྗོད་ཀྱི་
སྒྲར་སོང་བ་ཡིན་ནོ། ཚོགས་བརྗོད་ཀྱི་སྒྲ་ཞེས་པ་ནི། རང་གི་བརྗོད་བྱར་གྱུར་བའི་
282



ཚོགས་སྤྱི་ཡོད་པའི་མཉན་བྱ་ཞིག་ལ་ཟེར། དཔེར་ན། བུམ་པ་ཞེས་བརྗོད་པའི་སྒྲ་
ལྟ་བུ་སྟེ། བུམ་པ་དེ་དེ་འདྲའི་སྒྲའི་དངོས་ཀྱི་བརྗོད་བྱ་ཡིན་ལ་ཚོགས་སྤྱི་ཡང་ཡིན་
པས་ཚོགས་བརྗོད་ཀྱི་སྒྲ་ཡིན་པ་བཞིན་ནོ། རིགས་བརྗོད་ཀྱི་སྒྲ་དང་ཚོགས་བརྗོད་
ཀྱི་སྒྲའི་ཁྱད་པར་ཤེས་པ་ལ་རིགས་སྤྱི་དང་ཚོགས་སྤྱིའི་ངོ་བོ་ངོས་ཟིན་རྒྱུ་གལ་ཆེ་
བས་རིགས་སྤྱི་ཞེས་པ་རང་གི་རིགས་ཅན་དུ་མ་ལ་རྗེས་སུ་འགྲོ་བའམ་བྱེ་བྲག་དུ་
མ་ལ་རྗེས་སུ་འགྲོ་བའི་ཆ་ནས་འཇོག་དགོས་ལ། ཚོགས་སྤྱི་ཞེས་པ་རང་གི་ཆ་ཤས་
དུ་མ་འདུས་པའི་གཟུགས་རགས་པ་ཡིན་པའི་ཆ་ནས་འཇོག་དགོས་པ་ཡིན་ནོ། དེ་
ཡང་རིགས་བརྗོད་ཀྱི་སྒྲ་དང་ཚོགས་བརྗོད་ཀྱི་སྒྲ་གཉིས་ལ་མུ་བཞི་ཡོད་དེ། གཉིས་
ཀ་ཡིན་པའི་མུ། གཉིས་ཀ་མ་ཡིན་པའི་མུ། རིགས་བརྗོད་ཀྱི་སྒྲ་ཡིན་ལ་ཚོགས་
བརྗོད་ཀྱི་སྒྲ་མ་ཡིན་པའི་མུ། ཚོགས་བརྗོད་གྱི་སྒྲ་ཡིན་ལ་རིགས་བརྗོད་ཀྱི་སྒྲ་མ་
ཡིན་པའི་མུ་དང་བཞི་ཡོད། བུམ་པ་ཞེས་བརྗོད་པའི་སྒྲ་དེ་དང་པོ་ཡིན་ཏེ། རིགས་
བརྗོད་ཀྱི་སྒྲ་ཡིན་པ་གང་ཞིག ཚོགས་བརྗོད་ཀྱི་སྒྲ་ཡང་ཡིན་པའི་ཕྱིར། དང་པོ་
དེར་ཐལ། ཁྱོད་ཀྱི་དངོས་ཀྱི་བརྗོད་བྱར་གྱུར་བའི་བུམ་པ་དེ་རང་གི་རིགས་ཅན་
གསེར་བུམ་ཟངས་བུམ་རྫ་བུམ་སོགས་ལ་རྗེས་སུ་འགྲོ་བའི་ཆོས་ཡིན་པའི་ཕྱིར། ་་་
གཉིས་པ་དེར་ཐལ། ཁྱོད་ཀྱི་དངོས་ཀྱི་བརྗོད་བྱར་གྱུར་བའི་བུམ་པ་དེ་རང་གི་ཆ་
ཤས་ལྟོ་མགྲིན་ཞབས་སོགས་ཆ་ཤས་དུ་མ་འདུས་པའམ་རྡུལ་རྫས་བརྒྱད་འདུས་
ཀྱི་གོང་བུ་ཡིན་པའི་ཕྱིར། རྟག་དངོས་གཉིས་ཞེས་བརྗོད་པའི་སྒྲ་ལྟ་བུ་གཉིས་པ་
ཡིན་ཏེ། རིགས་བརྗོད་ཀྱི་སྒྲ་མ་ཡིན་པ་གང་ཞིག ཚོགས་བརྗོད་ཀྱི་སྒྲ་ཡང་མ་ཡིན་
པའི་ཕྱིར། དང་པོ་དེར་ཐལ། དེ་འདྲའི་སྒྲའི་དངོས་ཀྱི་བརྗོད་བྱར་གྱུར་བའི་རྟག་
དངོས་གཉིས་རང་གི་རིགས་ཅན་དུ་མ་ལ་རྗེས་སུ་མི་འགྲོ་བའི་ཕྱིར་ཏེ། ཁྱོད་ཀྱི་བྱེ་
283



བྲག་དུ་མ་མེད་པའི་ཕྱིར། གཉིས་པ་དེར་ཐལ། རྟག་དངོས་གཉིས་རང་གི་ཆ་ཤས་
དུ་མ་འདུས་པའི་གཟུགས་རགས་པ་མ་ཡིན་པའི་ཕྱིར་ཏེ། རྟག་དངོས་གཉིས་
གཟུགས་མ་ཡིན་པའི་ཕྱིར། དེར་ཐལ། དངོས་པོ་མ་ཡིན་པའི་ཕྱིར། དེར་ཐལ། རྟག་ .
པ་ཡིན་པའི་ཕྱིར། ཤེས་བྱ་ཞེས་བརྗོད་པའི་སྒྲ་ལྟ་བུ་གསུམ་པ་ཡིན་ཏེ། རིགས་
བརྗོད་ཀྱི་སྒྲ་ཡིན་པ་གང་ཞིག ཚོགས་བརྗོད་ཀྱི་སྒྲ་མ་ཡིན་པའི་ཕྱིར། དང་པོ་དེར་
ཐལ། ཤེས་བྱ་དེ་འདྲའི་སྒྲའི་དངོས་ཀྱི་བརྗོད་བྱར་གྱུར་བའི་རིགས་སྤྱི་ཡིན་པའི་
ཕྱིར། གཉིས་པ་དེར་ཐལ། ཤེས་བྱ་གཟུགས་མ་ཡིན་པའི་ཕྱིར། ཀ་བུམ་གཉིས་ཞེས་
བརྗོད་པའི་སྒྲ་ལྟ་བུ་བཞི་བ་ཡིན་ཏེ། ཚོགས་བརྗོད་ཀྱི་སྒྲ་ཡིན་པ་གང་ཞིག རིགས་
བརྗོད་ཀྱི་སྒྲ་མ་ཡིན་པའི་ཕྱིར། དང་པོ་དེར་ཐལ། དེ་འདྲའི་སྒྲའི་དངོས་ཀྱི་བརྗོད་
བྱར་གྱུར་བའི་ཀ་བུམ་གཉིས་ཚོགས་སྤྱི་ཡིན་པའི་ཕྱིར་ཏེ། ཀ་བུམ་གཉིས་རང་གི་
ཆ་ཤས་དུ་མ་འདུས་པའི་གཟུགས་རགས་པ་ཡིན་པའི་ཕྱིར། གཉིས་པ་དེར་ཐལ།
ཀ་བུམ་གཉིས་ཀྱི་བྱེ་བྲག་མེད་པའི་ཕྱིར། ཡང་བརྗོད་བྱེད་ཀྱི་སྒྲ་ལ་བརྗོད་ཚུལ་གྱི་
སྒོ་ནས་དབྱེ་ན་གཉིས་ཡོད་དེ། ཆོས་བརྗོད་ཀྱི་སྒྲ་དང་། ཆོས་ཅན་བརྗོད་པའི་སྒྲ་
གཉིས་ཡོད་པའི་ཕྱིར། ཆོས་བརྗོད་ཀྱི་སྒྲ་ཞེས་པ་ནི། སྨྲ་བ་པོ་དང་མཉན་པ་པོའི་
འདོད་པས་དམིགས་པའི་དོན་དེ་ཉིད་ཁྱད་ཆོས་ལྟ་བུར་སྟོན་པའི་སྒྲ་ཞིག་ལ་ཟེར།
དཔེར་ན། བ་ལང་གི་དཀར་པོ་ཞེས་བརྗོད་པའི་སྒྲ་ལྟ་བུ་སྟེ། སྨྲ་བ་པོས་དཀར་པོ་
ཞེས་ཉན་པ་པོ་ལ་བརྡ་སྤྲད་པ་ན། ཉན་པ་པོས་དུང་དང་སྤྲིན་བ་ལང་སོགས་གང་
ཡིན་པ་མ་ཤེས་པར་ཤེས་འདོད་ཀྱིས་སྨྲ་བ་པོ་ལ་དྲིས་པ་ན་སྨྲ་བ་པོས་བ་ལང་གི་་་་
དཀར་པོ་ཞེས་བརྗོད་པའི་ཚེ་དཀར་པོ་ཁྱད་གཞི་དང་བ་ལང་དེའི་ཁྱད་ཆོས་ལྟ་་་་
བུར་སོང་བས་འདོད་པས་དམིགས་པའི་དཀར་པོ་དེ་དུང་སོགས་དཀར་པོ་དག་་་་
284



ལས་དོན་དེ་བ་ལང་གི་ཁྱད་གཞི་ལྟ་བུར་སྟོན་པ་ཡིན་ནོ། ཆོས་བརྗོད་ཀྱི་སྒྲ་དང་
ཁྱད་པར་གཞན་སྤོང་གི་སྒྲ་གཉིས་དོན་གཅིག བ་ལང་གྱི་དཀར་པོ་ཞེས་བརྗོད་
པའི་སྒྲ་དེ་ཁྱད་པར་གཞན་སྤོང་གི་སྒྲ་ཡིན་པའི་རྒྱུ་མཚན་ནི། དོན་བ་ལང་དེ་ཉིད་
ཁྱད་ཆོས་གཞན་གྱི་རྟེན་བྱེད་པའི་ཁྱད་གཞི་ལྟ་བུར་བློ་ཡུལ་དུ་འཆར་བ་སྤངས་་་་
ནས་དཀར་པོའི་ཁྱད་ཆོས་ལྟ་བུར་སྟོན་པའི་ངག་ཡིན་པའི་ཕྱིར། དེ་ཡང་ཡིན་ཏེ།
ཉན་པ་པོས་དཀར་པོ་ཞེས་པའི་སྒྲ་ཙམ་ཞིག་ཐོས་པའི་ཚེ་དཀར་པོ་དེ་དུང་དང་
བ་ལང་སོགས་གང་གི་དཀར་བོ་ཡིན་སྙམ་དུ་ཤེས་པར་འདོད་ནས་དྲིས་པ་ན། སྨྲ་
བ་པོས་བ་ལང་གི་དཀར་པོ་ཡིན་ཞེས་བརྗོད་པའི་ཚེ་དཀར་པོ་ཁྱད་གཞི་དང་བ་་་་
ལང་ཁྱད་ཆོས་ལྟ་བུར་སྟོན་ཅིང་། བ་ལང་དེ་དཀར་པོ་དུང་གི་དཀར་པོ་སོགས་
ལས་ཁྱད་པར་དུ་བྱེད་པའི་ཁྱད་ཆོས་སུ་སྟོན་པའི་ཕྱིར་རོ། ཆོས་ཅན་བརྗོད་པའི་
སྒྲ་ཞེས་པ་ནི། སྨྲ་བ་པོ་དང་ཉན་པ་པོའི་འདོད་པས་དམིགས་པའི་དོན་དེ་ཉིད་
ཁྱད་གཞི་ལྟ་བུར་སྟོན་པའི་སྒྲ་ཞིག་ལ་ཟེར། དཔེར་ན། བ་ལང་དཀར་པོ་ཞེས་
བརྗོད་བའི་སྒྲ་ལྟ་བུ་སྟེ། ཉན་པ་པོས་བ་ལང་ཞེས་ཐོས་པའི་ཚེ་བ་ལང་དཀར་པོ་
དང་སྔོན་པོ་གང་ཡིན་སྙམ་དུ་ཤེས་པར་འདོད་ནས་དྲིས་པ་ན། འཆད་པ་པོས་བ་
ལང་དཀར་པོ་ཞེས་བརྗོད་པའི་ཚེ། བ་ལང་ཁྱད་གཞི་དང་དཀར་པོ་ཁྱད་ཆོས་སུ་
སྟོན་ཅིང་། དཀར་པོ་དེ་བ་ལང་སྔོན་པོ་སོགས་ལས་ཁྱད་པར་དུ་བྱེད་པའི་ཁྱད་
ཆོས་སུ་སྟོན་པ་ཡིན་ནོ། དེ་དང་ཁྱད་པར་གཞན་མི་སྤོང་པའི་སྒྲ་དོན་གཅིག ཁྱད་
པར་གཞན་མི་སྤོང་བའི་སྒྲ་ཡིན་ཚུལ་ནི། དོན་དེ་ཁྱད་ཆོས་གཞན་གྱི་རྟེན་བྱེད་
པའི་ཁྱད་གཞི་ལྟ་བུར་བློ་ཡུལ་དུ་འཆར་པ་མི་སྤོང་བར་ཁྱད་གཞི་ལྟ་བུར་བློ་ཡུལ་
དུ་སྟོན་པའི་ངག་ཅིག་ལ་གོ་དགོས་སོ། ཡང་བརྗོད་བྱེད་ཀྱི་སྒྲ་ལ་རྣམ་གཅོད་ཀྱི་སྒོ་
285



ནས་དབྱེ་ན་གསུམ་ཡོད་དེ། མི་ལྡན་རྣམ་གཅོད་ཀྱི་སྒྲ་དང་། གཞན་ལྡན་རྣམ་
གཅོད་ཀྱི་སྒྲ། མི་སྲིད་རྣམ་གཅོད་ཀྱི་སྒྲ་དང་གསུམ་ཡོད། དང་པོ་མི་ལྡན་རྣམ་
གཅོད་ཀྱི་སྒྲ་ཞེས་པ་ནི། ཆོས་དེ་གཞི་དེ་ལས་གཞན་ལ་ལྡན་པ་ནི་གཅོད་པར་ཆོས་
དེ་གཞི་དེ་ལ་མི་ལྡན་པར་རྣམ་པར་བཅད་ནས་ལྡན་པ་ཁོ་ནར་སྟོན་པའི་ངག་ལ་
ཟེར། དཔེར་ན། སྒྲ་མི་རྟག་པ་ཁོ་ན་ཡིན་ཞེས་པའི་ངག་ལྟ་བུ་སྟེ། དེ་འདྲའི་ངག་
དེས་མི་རྟག་པ་དེ་སྒྲ་ལས་གཞན་པའི་གཟུགས་དྲི་སོགས་ལ་ལྡན་པ་མི་གཅོད་པར་
སྒྲ་ལ་མི་ལྡན་པ་རྣམ་པར་བཅད་ནས་སྒྲ་ལ་ལྡན་པ་ཁོ་ནར་སྟོན་པའི་ངག་ཡིན་པ་
བཞིན་ནོ། གཉིས་པ། གཞན་ལྡན་རྣམ་གཅོད་ཀྱི་སྒྲ་ཞེས་པ་ནི། ཆོས་དེ་གཞི་དེ་ལས་
གཞན་ལ་ལྡན་པ་རྣམ་པར་བཅད་ནས། གཞི་དེ་ཁོ་ན་ལ་ལྡན་པར་སྟོན་པའི་ངག་
ཅིག་ལ་ཟེར། དཔེར་ན། སྒྲ་ཁོ་ན་ཉན་བྱ་ཡིན་ཞེས་པའི་ངག་ལྟ་བུ་སྟེ། ཉན་བྱ་དེ་
ཉིད་སྒྲ་ལས་གཞན་པའི་ཆོས་གཞན་ལ་ལྡན་པ་རྣམ་པར་བཅད་ནས་སྒྲ་གཅིག་པུ་
ལ་ལྡན་པར་སྟོན་པའི་ངག་ཡིན་པ་བཞིན་ནོ། གསུམ་པ་མི་སྲིད་རྣམ་གཅོད་ཀྱི་སྒྲ་
ཞེས་པ་ནི། ཆོས་དེ་གཞི་དེ་ལ་ལྡན་མི་སྲིད་པ་རྣམ་པར་བཅད་ནས་ལྡན་པ་ཁོ་ནར་
སྟོན་པའི་ངག་ཅིག་ལ་ཟེར། དཔེར་ན། བ་ལ་བེའུ་འབྱུང་བ་སྲིད་པ་ཁོ་ན་ཡིན་ཞེས་
པ་སྟེ། གཞི་བ་ལང་ལ་ཆོས་བེའུ་འབྱུང་མི་སྲིད་པ་རྣམ་པར་བཅད་ནས་བེའུ་ལྡན་
པ་ཁོ་ནར་སྟོན་པ་ཡིན་ནོ། །
3. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། གཞན་ལྡན་རྣམ་གཅོད་
ཀྱི་སྒྲ་དང༌། མི་ལྡན་རྣམ་གཅོད་ཀྱི་སྒྲ། མི་སྲིད་རྣམ་གཅོད་ཀྱི་སྒྲ་གསུམ་པོ་གང་
རུང་ཡིན་ན། ཁོ་ནའམ་ཉིད་ཅེས་པའི་ཚིག་ཕྲད་ཚིག་ཟུར་ལ་སྦྱོར་དགོས་པས་ཁྱབ་
པར་ཐལ། དེ་གསུམ་པོ་གང་རུང་ལ་རྣམ་གཅོད་ཀྱི་སྒྲའི་གོ་དོན་ཡོད་པའི་ཕྱིར་
286



ཟེར་ན་མ་ཁྱབ་སྟེ། ནག་པ་འཕོངས་རྐྱེན་ཞེས་པའི་ངག་དང་། སྲིད་སྒྲུབ་འཕོངས་
སྐྱེན་ཞེས་པའི་ངག མཚོ་སྐྱེས་སྔོན་པོ་སྲིད་ཅེས་པའི་ངག་གསུམ་ལ་རྣམ་གཅོད་ཀྱི་
སྒྲ་ཞེས་པའི་གོ་དོན་ཡོད་ལ། རིམ་པ་བཞིན་དུ་མི་ལྡན་རྣམ་གཅོད་ཀྱི་སྒྲ་དང་།
གཞན་ལྡན་རྣམ་གཅོད་ཀྱི་སྒྲ མི་སྲིད་རྣམ་གཅོད་ཀྱི་སྒྲ་རྣམས་ཡིན་ཡང་ཁོ་ནའམ་
ཉིད་ཅེས་པའི་སྒྲ་ཚིག་ཟུར་ལ་སྦྱར་བ་མེད་པའི་ཕྱིར། ཤེས་བྱེད་ཀྱང་རིགས་པའི་
རྒྱན་ལས། འོ་ན་ངེས་བཟུང་གི་ཚིག་དངོས་སུ་མ་སྦྱར་ཡང་རྣམ་གཅོད་གསུམ་གྱི་
དོན་གོ་བ་ཡོད་དམ་ཞེ་ན་ཡོད་དེ། དཔེར་ན། འཇིག་རྟེན་ན་ནག་པ་ལས་སྲིད་སྒྲུབ་
འཕོངས་སྐྱེན་པར་གྲགས་ཤིང་ནག་པ་འཕོངས་སྐྱེན་མི་སྐྱེན་ཤེས་པར་འདོད་ནས་
དྲིས་པའི་ཚེ་ནག་པ་འཕོངས་སྐྱེན་ཞེས་པའི་ངག་དེ་མི་ལྡན་རྣམ་གཅོད་ཡིན་གྱི་་་་ །
གཞན་ལྡན་རྣམ་གཅོད་མ་ཡིན་ཏེ། ནག་པ་ལས་གཞན་ལ་འཕོངས་སྐྱེན་པ་གཅོད་
མི་ནུས་པའི་ཕྱིར། མི་སྲིད་རྣམ་གཅོད་མ་ཡིན་ཏེ། མི་སྲིད་པ་གཅོད་མི་ནུས་པའི་
ཕྱིར་རོ། འཇིག་རྟེན་རྒྱལ་པོ་སྲིད་སྒྲུབ་འཕོངས་སྐྱེན་པར་ནི་གྲགས་ཤིང་། དེ་བས་
ཀྱང་འཕོངས་སྐྱེན་ཡོད་མེད་ཐེ་ཚོམ་ཟ་ནས་དྲིས་པའི་ཚེ་སྲིད་སྒྲིབ་འཕོངས་སྐྱེན་
ཞེས་པའི་ངག་དེ་གཞན་ལྡན་རྣམ་གཅོད་ཡིན་གྱི་མི་ལྡན་རྣམ་གཅོད་དང་མི་སྲིད་
རྣམ་གཅོད་མིན་ཏེ། མི་ལྡན་པ་དང་མི་སྲིད་པ་གཅོད་མི་དགོས་པའི་ཕྱིར། མཚོ་
སྐྱེས་ལ་སྔོན་པོས་མ་ཁྱབ་ཅིང་མཚོ་སྐྱེས་ལས་གཞན་སྔོན་པོ་མཐོང་བའི་གང་ཟག་
གིས་མཚོ་སྐྱེས་ལ་སྔོན་པོ་སྲིད་དམ་མི་སྲིད་ཐེ་ཚོམ་ཟ་ནས་དྲིས་པའི་ཚེ་མཚོ་སྐྱེས་
སྔོན་པོ་སྲིད་ཅེས་པའི་ངག་དེ་མི་སྲིད་རྣམ་གཅོད་ཡིན་གྱི་མི་ལྡན་རྣམ་གཅོད་དང་
གཞན་ལྡན་རྣམ་གཅོད་མིན་ཏེ། དེ་གཉིས་རྣམ་པར་གཅོད་མི་ནུས་པའི་ཕྱིར་ཞེས་
གསུངས་པ་ལྟར་དོན་དུ་གྲུབ་པས། དཔྱོད་ལྡན་རྣམས་ཀྱིས་བློ་གྲོས་ཞིབ་མོས་སྤྱི་
287



ཁོག་ཤར་བའི་ཡན་ལག་ཏུ་གལ་ཆེའོ།།
(བརྒྱད་པ།) མཚོན་སྦྱོར་གྱི་རྣམ་གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཕ་རོལ་པོ་ཁ་ཅིག གསེར་བུམ་མཚན་
གཞི། བུམ་པ་ཡིན་པར་མཚོན། ལྟོ་ལྡིར་ཞབས་ཞུམ་ཆུ་སྐྱོར་བའི་དོན་བྱེད་ནུས་པ་
ཡིན་ཞེས་པའི་མཚོན་སྦྱོར་འདི་མཚོན་སྦྱོར་རྣམ་དག་ཡིན་ཟེར་ན། དེ་མི་འཐད་
པར་ཐལ། གསེར་བུམ་ཚད་མས་ངེས་ནས་བུམ་པ་ཚད་མས་མ་ངེས་པའི་གང་ཟག་
མེད་པའི་ཕྱིར། དེར་ཐལ། གསེར་བུམ་ཚད་མས་ངེས་པའི་གང་ཟག་ཡིན་ན། བུམ་
པ་ཚད་མས་ངེས་པས་ཁྱབ་པའི་ཕྱིར། དེར་ཐལ། གསེར་བུམ་ཚད་མས་ངེས་པ་ལ་
གསེར་བུམ་གསེར་བུམ་དུ་ངེས་དགོས་པ་གང་ཞིག་གསེར་བུམ་གསེར་བམ་དུ་་་་་་
ངེས་པ་ལ་གསེར་བུམ་གསེར་དུ་གྱུར་པའི་བུམ་པ་ཡིན་པར་ངེས་དགོས་པའི་ཕྱིར་
རོ། (གོང་གི་དེ་ལྟར་ཡོད་ན། གསེར་བུམ་བློ་ལ་ངེས་ཟིན་ཡང་། དེ་ལ་བུམ་པའི་ཐ་
སྙད་སྦྱོར་མི་ཤེས་པའི་གང་ཟག་ལ། ལྟོ་ལྡིར་ཞབས་ཞུམ་ཆུ་སྐྱོར་བའི་དོན་བྱེད་
ནུས་པ་བུམ་པའི་མཚན་ཉིད་དམ་དོན་ཡིན་ནོ་ཞེས་བརྡ་སྦྱར་བ་ན། ལྟོ་ལྡིར་
ཞབས་ཞུམ་ཆུ་སྐྱོར་བའི་དོན་བྱེད་ནུས་པ་ལ་བུམ་པའོ་སྙམ་དུ་མིང་དོན་གྱི་འབྲེལ་
བ་ཤེས་རྒྱུ་ཞིག་ཡོད་དགོས་མོད། དེ་འདྲ་སུས་ཀྱང་མེད་པར་རིགས་པས་དཔྱད་ན་
བདེ་ལེགས་ངང་རྟོགས་ནུས་སོ།)
2. རང་ལུགས་རྒྱུ་མཚན་དུ་འགོད་པ་ལ། མཚོན་སྦྱོར་ཞེས་པ་ནི་མཚན་ཉིད་
དམ་ངོ་བོ་དོན་སོགས་ཀྱིས་མཚོན་བྱའི་གཞི་དེ་ཉིད་མཚོན་པར་བྱེད་པའི་སྦྱོར་བ་
ཞིག་ལ་ཟེར། དཔེར་ན། གསེར་གྱི་ལྟོ་ལྡིར་ཞབས་ཞུམ་ཆུ་སྐྱོར་བའི་དོན་བྱེད་ནུས་
288



པ་མཚན་གཞི། བུམ་པ་ཡིན་པར་མཚོན། ལྟོ་ལྡིར་ཞབས་ཞུམ་ཆུ་སྐྱོར་བའི་དོན་
བྱེད་ནུས་པ་ཡིན་པ་ཞེས་པའི་མཚོན་སྦྱོར་ལྟ་བུ་མཚོན་སྦྱོར་རྣམ་དག་ཡིན་ནོ། དེ་
ཡང་ཡིན་ཏེ། དོན་དེ་ཉིད་བློ་ལ་ཤར་ཡང་། དེ་ལ་ཐ་སྙད་འདོགས་མི་ཤེས་པའི་ངོ་
བོར། དོན་འདི་འདྲའི་རིགས་ལ་མིང་གི་ཐ་སྙད་འདི་ལྟར་ཟེར་ཞེས་བརྡ་སྦྱོར་ཞིང་
མཚོན་པར་བྱེད་དགོས་སོ། དེ་མཚུངས་སུ། གདུང་འདེགས་ཀྱི་དོན་བྱེད་ནུས་པ་བློ་
ལ་ངེས་ཟིན་ཀྱང་། དེ་ལ་ཀ་བ་ཞེས་པའི་ཐ་སྙད་སྦྱོར་མི་ཤེས་པའི་གང་ཟག་ལ།
གདུང་འདེགས་ཀྱི་དོན་བྱེད་ནུས་པ་ཀ་བའི་མཚན་ཉིད་དམ་དོན་ཡིན་ནོ་ཞེས་་་་་
སྨྲས་པ་ན། གདུང་འདེགས་ཀྱི་དོན་བྱེད་ནུས་པ་ལ་ཀ་བའོ་སྙམ་དུ་མིང་དོན་གྱི་
འབྲེལ་བ་ཤེས་ནུས་པ་ལྟ་བུའོ། དེ་ཡང་མཚན་མཚོན་གཉིས་ཀྱི་ནང་ནས་མཚོན་བྱ་
ཅུང་གོ་དཀའ་བ་བཞིན་ནོ། དེ་བཞིན་དུ། སྒྲ་མཚན་གཞི། མི་རྟག་པ་ཡིན་པར་
མཚོན། སྐད་ཅིག་མ་ཡིན་པ་ཞེས་པའི་མཚོན་སྦྱོར་དང་། བུམ་པ་མཚན་གཞི།
དངོས་པོར་ཡིན་པར་མཚོན། དོན་བྱེད་ནུས་པ་ཞེས་པའི་མཚོན་སྦྱོར་དང༌། སྔོ་
འཛིན་དབང་མངོན་སྐད་ཅིག་དང་པོ་མཚན་གཞི། ཚད་མ་ཡིན་པར་མཚོན།
གསར་དུ་མི་སླུ་བའི་རིག་པ་ཡིན་པ་ཞེས་པའི་མཚོན་སྦྱོར་འདི་རྣམས་ཀྱང་མཚོན་
སྦྱོར་རྣམ་དག་ཡིན་ཅིང་། དེས་རིགས་འགྲོས་ཀྱིས་གཞན་ལ་ཡང་སྦྱོར་ཚུལ་ཤེས་
པར་བྱའོ། །
3. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། ཚུལ་གསུམ། རྟགས་ཡང་
དག་གི་མཚན་ཉིད་ཡིན་པར་ཐལ། བྱས་པ་མཚན་གཞི། རྟགས་ཡང་དག་ཡིན་པར་
མཚོན། ཚུལ་གསུམ་ཡིན་པ་ཞེས་པའི་སྦྱོར་བ་དེ། མཚོན་སྦྱོ་རྣམ་དག་ཡིན་པའི་
ཕྱིར་ཟེར་ན་མ་ཁྱབ། འདོད་མི་ནུས་ཏེ། དེ་སྒྲུབ་ཀྱི་ཚུལ་གསུམ་ཡོད་ན། དེ་སྒྲུབ་ཀྱི་
289



རྟགས་ཡང་དག་ཡོད་པས་མ་ཁྱབ་པའི་ཕྱིར། དེར་ཐལ། སྒྲ་རྟག་པར་སྒྲུབ་པའི་
ཚུལ་གསུམ་ཡོད་ཀྱང་། སྒྲ་རྟག་པར་སྒྲུབ་པའི་རྟགས་ཡང་དག་མེད་པའི་ཕྱིར།
དང་པོ་དེར་ཐལ། སྒྲ་རྟག་པར་སྒྲུབ་པའི་ཕྱོགས་ཆོས་ཡོད་པ་གང་ཞིག རྗེས་ཁྱབ་
ཡོད། ལྡོག་ཁྱབ་ཀྱང་ཡོད་པའི་ཕྱིར། དང་པོ་ཡོད་དེ། བྱས་པ་ལྟ་བུ་དང་། གཉིས་པ་
ཡོད་དེ། ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་ལྟ་བུ། གསུམ་པ་ཡོད་དེ།
ཆོས་དང་སྐད་ཅིག་མ་ཡིན་པའི་གཞི་མཐུན་པ་ལྟ་བུའོ།།
(དགུ་བ།) རྟགས་སྦྱོར་གྱི་རྣམ་གཞག་བཤད་པ།
1. གཞན་གྱི་འདོད་ཚུལ་དགག་པ་ལ། ཁ་ཅིག གཞི་གྲུབ་ན། དེ་སྒྲུབ་ཀྱི་
རྟགས་ཡང་དག་ཡིན་པས་ཁྱབ་ཟེར་ན། སྒྲ་ཆོས་ཅན། མི་རྟག་སྟེ། མི་རྟག་པའི་ཕྱིར་
ཞེས་བཀོད་པའི་ཚེ་ན་མི་རྟག་པ་ཆོས་ཅན། དེ་སྒྲུབ་ཀྱི་རྟགས་ཡང་དག་ཡིན་པར་
ཐལ། གཞི་གྲུབ་པའི་ཕྱིར། མ་གྲུབ་ན་སླ། འདོད་ན། དེ་ཆོས་ཅན། དེ་སྒྲུབ་ཀྱི་ཚུལ་
གསུམ་ཡིན་པར་ཐལ། དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། རྟགས་ཁས།
འདོད་ན། དེ་ཆོས་ཅན། དེ་སྒྲུབ་ཀྱི་ཕྱོགས་ཆོས་ཡིན་པར་ཐལ། ཁྱོད་དེ་སྒྲུབ་ཀྱི་ཚུལ་
གསུམ་ཡིན་པའི་ཕྱིར། རྟགས་ཁས། འདོད་ན། དེ་ཆོས་ཅན། ཁྱོད་ཀྱི་རྟགས་ཀྱིས་དེ་
སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་གྲུབ་པར་ཐལ། ཁྱོད་དེ་སྒྲུབ་ཀྱི་ཕྱོགས་ཆོས་
ཡིན་པའི་ཕྱིར། འདོད་ན། དེ་ཆོས་ཅན། སྒྲ་དེ་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྩོད་
གཞིར་བཟུང་བ་ཡང་ཡིན། དེ་སྒྲུབ་ཀྱི་རྟགས་དེ་ཡིན་པར་ཚད་མས་ངེས་ནས་
བསྒྲུབ་བྱའི་ཆོས་དེ་ཡིན་མིན་ལ་ཤེས་འདོད་ཞུགས་པའི་གང་ཟག་སྲིད་པར་ཐལ། །
ཁྱོད་དེ་སྒྲུབ་ཀྱི་ཕྱོགས་ཆོས་ཡིན་པའི་ཕྱིར། འདོད་ན། སྒྲ་དེ་སྒྲ་ཆོས་ཅན། མི་རྟག་
290



སྟེ། མི་རྟག་པའི་ཕྱིར་ཞེས་བཀོད་པའི་ཚེ་ན་མི་རྟག་པ་ཡིན་པར་ཚད་མས་ངེས་
ནས་མི་རྟག་པ་ཡིན་མིན་ལ་ཐེ་ཚོམ་ཟ་བའི་གང་ཟག་སྲིད་པར་ཐལ། འདོད་པའི་
ཕྱིར། འདོད་ན། སྒྲ་མི་རྟག་པ་ཡིན་པར་ཚད་མས་ངེས་ནས་སྒྲ་མི་རྟག་པ་ཡིན་མིན་
ལ་ཐེ་ཚོམ་ཟ་བ་ཡོད་པར་ཐལ། འདོད་པའི་ཕྱིར། འདོད་མི་ནུས་ཏེ། སྒྲ་མི་རྟག་
པར་ངེས་ན་སྒྲ་མི་རྟག་པ་ཡིན་པར་ངེས་པས་ཁྱབ་པའི་ཕྱིར། ཁ་ཅིག དེ་སྒྲུབ་ཀྱི་
རྟགས་དང་བསྒྲུབ་བྱའི་ཆོས་གཉིས་དོན་གཅིག་ཡིན་ན། དེ་སྒྲུབ་ཀྱི་རྟགས་ཡང་
དག་མ་ཡིན་པས་ཁྱབ་ཟེར་ན། སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་བཀོད་
པའི་ཚེ་ན། བྱས་པ་དེ་སྒྲུབ་ཀྱི་རྟགས་ཡང་དག་མ་ཡིན་པར་ཐལ། དེ་སྒྲུབ་ཀྱི་རྟགས་
དང་བསྒྲུབ་བྱའི་ཆོས་གཉིས་དོན་གཅིག་ཡིན་པའི་ཕྱིར། མ་གྲུབ་ན། བྱས་པ་མི་
རྟག་པ་གཉིས་དོན་གཅིག་ཡིན་པ་འབུད། འདོད་ན། བྱས་པ་དེ་སྒྲུབ་ཀྱི་རྟགས་
ཡང་དག་ཡིན་པར་ཐལ། བྱས་པ་དེ་སྒྲུབ་ཀྱི་ཚུལ་གསུམ་ཡིན་པའི་ཕྱིར། མ་གྲུབ་ན།
རང་ལུགས་སྐབས་སུ་གསལ། །
2. རང་ལུགས་རྒྱུ་མཚན་དུ་འགོད་པ་ལ། རྟགས་ཞེས་པ་ནི། རྟགས་སུ་བཀོད་
པ་ལ་ཟེར། གང་ཟག་བདག་མེད་ཡིན་ན་རྟགས་ཡིན་དགོས་ཏེ། རྟགས་སུ་བཀོད་
པ་ཡིན་དགོས་པའི་ཕྱིར། དེ་ཡང་ཡིན་ཏེ། ཡོད་ན་རྟགས་སུ་བཀོད་པ་ཡིན་དགོས་
པ་གང་ཞིག མེད་ན་ཡང་རྟགས་སུ་བཀོད་པ་ཡིན་དགོས་པའི་ཕྱིར། དང་པོ་དེར་
ཐལ། སྒྲ་མི་རྟག་པར་སྒྲུབ་པའི་རྟགས་སུ་བཀོད་པ་ཡིན་དགོས་པའི་ཕྱིར། དེར་
ཐལ། ནམ་མཁའ། རྟག་པ། བུམ་པ། ཀ་བ། བྱས་པ་སོགས་བདག་མེད་ཐམས་ཅད་
སྒྲ་མི་རྟག་པར་སྒྲུབ་པའི་རྟགས་སུ་བཀོད་པ་ཡིན་པའི་ཕྱིར། དེར་ཐལ། སྒྲ་ཆོས་
ཅན། མི་རྟག་སྟེ། ནམ་མཁའ་ཡིན་པའི་ཕྱིར། ཞེས་དང་། སྒྲ་ཆོས་ཅན། མི་རྟག་སྟེ།
291



རྟག་པ་ཡིན་པའི་ཕྱིར། ཞེས་པ་སོགས་རིམ་བཞིན་སྦྱོར་ཚུལ་རིགས་འདྲ་ལ། རྟགས་
སུ་བཀོད་ཀྱང་རྟགས་ཡང་དག་ཡིན་མི་དགོས་པ་ཡང་ཤེས་པར་བྱའོ། གཉིས་པ་
དེར་ཐལ། ནམ་མཁའ་རྟག་པར་སྒྲུབ་པའི་རྟགས་སུ་བཀོད་པ་ཡིན་དགོས་པའི་
ཕྱིར། དེར་ཐལ། རི་བོང་རྭ། རུས་སྦལ་གྱི་སྤུ། ནམ་མཁའི་མེ་ཏོག་སོགས་རེ་རེ་ནམ་
མཁའ་རྟག་པར་སྒྲུབ་པའི་རྟགས་སུ་བཀོད་པ་ཡིན་པའི་ཕྱིར་ཏེ། ནམ་མཁའ་ཆོས་
ཅན། རྟག་སྟེ། རི་བོང་རྭ་ཡིན་པའི་ཕྱིར། ཞེས་དང་། ནམ་མཁའ་ཆོས་ཅན། རྟག་སྟེ།
རུས་སྦལ་གྱི་སྤུ་ཡིན་པའི་ཕྱིར་ཞེས་སོགས་སྦྱོར་ཚུལ་རིགས་འདྲ་ལ། རྟགས་སུ་
བཀོད་ཀྱང་རྟགས་ཡང་དག་ཡིན་མི་དགོས་པ་ཡང་གོང་དང་མཚུངས་སོ། ཡང་
རྟགས་སུ་བཀོད་ན། རྟགས་ཡང་དག་ཡིན་མི་དགོས་པས་ཁྱབ་པ་ཡང་ཡོད་པ་མ་
ཡིན་ཏེ། བྱས་པ་སྒྲ་མི་རྟག་པར་སྒྲུབ་པའི་རྟགས་སུ་ཡང་བཀོད་ལ། རྟགས་ཡང་
དག་ཀྱང་ཡིན་པའི་ཕྱིར། སྒྲུབ་བྱེད་འོག་ཏུ་གསལ། རྟགས་ཡང་དག་ཅེས་པ་ནི།
ཚུལ་གསུམ་ཡིན་པ་དེ་ཡིན་ལ། ཚུལ་གསུམ་པོ་གང་ཞེ་ན། ཕྱོགས་ཆོས། རྗེས་ཁྱབ།
ལྡོག་ཁྱབ་གསུམ་པོ་དེ་ཡིན་ནོ། དང་པོ། ཕྱོགས་ཆོས་ཞེས་པ་ནི། དཔེར་ན། སྒྲ་མི་
རྟག་པར་སྒྲུབ་པ་ལྟ་བུར་དཔེར་མཚོན་ནས་བཤད་ན། སྒྲ་དེ་ཁྱོད་ཀྱི་རྟགས་ཀྱིས་
སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་སྐྱོན་མེད་ཡིན། ཁྱོད་སྒྲ་དང་ཕན་
ཚུན་ཐ་དད་པའི་ཚུལ་གྱིས་སྒྲའི་སྟེང་དུ་འགོད་ཚུལ་དང་མཐུན་པར་ཡོད་པ་ཉིད་
དུ་ཚད་མས་ངེས་པ། ཁྱོད་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་པའི་དོན་ནོ།
རྗེས་ཁྱབ་ཅེས་པ་ནི། དཔེར་ན། གོང་གི་སྦྱོར་བ་དེའི་སྟེང་ནས་མཚོན་ན། ཁྱོད་ཀྱི་
རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཆོས་གཉིས་ལྡན་གྱི་མཐུན་དཔེ་ཡང་
དག་ཡོད། ཁྱོད་མི་རྟག་པ་ལ་འབྲེལ། ཁྱོད་སྒྲ་མི་རྟག་པར་སྒྲུབ་པའི་མཐུན་ཕྱོགས་
HC
292



ཁོ་ན་ལ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པ། ཁྱོད་སྒྲ་མི་
རྟག་པར་སྒྲུབ་པའི་རྗེས་ཁྱབ་ཡིན་པའི་དོན་ནོ། ལྡོག་ཁྱབ་ཅེས་པ་ནི། དཔེར་ན།
གོང་གི་སྦྱོར་བ་དེའི་སྟེང་ནས་མཚོན་ན། ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་
པའི་རྟགས་ཆོས་གཉིས་དང་མི་ལྡན་པའི་མི་མཐུན་དཔེ་ཡང་དག་ཡོད། ཁྱོད་མི་
རྟག་པ་ལ་འབྲེལ། ཁྱོད་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ལ་མེད་པ་ཁོ་
ནར་ཚད་མས་ངེས་པ། ཁྱོད་སྒྲ་མི་རྟག་པར་སྒྲུབ་པའི་ལྡོག་ཁྱབ་ཡིན་པའི་དོན་ནོ།
སྒྲུབ་བྱེད་ཀྱི་རིགས་པ་འགོད་པ་ལ། བྱས་པ་དེ་སྒྲ་མི་རྟག་པར་སྒྲུབ་པའི་ཚུལ་
གསུམ་ཀ་ཡིན་ཏེ། ཕྱོགས་ཆོས་ཡིན་པ་གང་ཞིག རྗེས་ཁྱབ་ཡིན། ལྡོག་ཁྱབ་ཀྱང་
ཡིན་པའི་ཕྱིར། དང་པོ་གྲུབ་སྟེ། གོང་གི་མཚན་ཉིད་དེའི་ཕྱིར། ཟུར་དང་པོ་མ་གྲུབ་
ཟེར་ན། སྒྲ་དེ་བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཤེས་འདོད་ཆོས་
ཅན་ཡིན་ཏེ། སྒྲ་དེ་སྒྲུབ་ཀྱི་རྩོད་གཞིར་བཟུང་བ་གང་ཞིག སྒྲ་བྱས་པར་ཚད་མས་
ངེས་ནས་སྒྲ་མི་རྟག་པ་ཡིན་མིན་ལ་ཤེས་འདོད་ཞུགས་པའི་གང་ཟག་ཡོད་པའི་་་་
ཕྱིར། དང་པོ་དེར་ཐལ། སྒྲ་ཆོས་ཅན། མི་རྟག་སྟེ། བྱས་པའི་ཕྱིར། ཞེས་པའི་སྦྱོར་བ་
ཡོད་པ་གང་ཞིག སྦྱོར་བ་དེའི་རྩོད་གཞི་ཡིན་པའི་ཕྱིར། གཉིས་པ་དེར་ཐལ། སྒྲ་
བྱས་པར་ཚད་མས་ངེས་ནས་སྒྲ་མི་རྟག་པ་ཡིན་མིན་ལ་ཐེ་ཚོམ་ཟ་བའི་གང་ཟག་
ཡོད་པའི་ཕྱིར། དེར་ཐལ། སྒྲ་བྱས་པ་ཡིན་པར་ཚད་མས་རྟོགས་ཤིང་། རྟག་མི་རྟག་
གང་ཡིན་པ་མ་ངེས་པའི་གང་ཟག་གིས་རྟག་པ་ཡིན་ནམ་མི་རྟག་པ་ཡིན་སྙམ་པ་
ཡོད་པའི་ཕྱིར་རོ། རྩ་རྟགས་གཉིས་པ་དེར་ཐལ། བྱས་པ་སྒྲ་དང་ཕན་ཚུན་ཐ་དད་
གང་ཞིག་བྱས་པ་སྒྲའི་སྟེང་དུ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་་་་
མས་ངེས་པའི་ཕྱིར། དང་པོ་སླ། གཉིས་པ་དེར་ཐལ། བྱས་པའི་རྟགས་ཀྱིས་སྒྲ་མི་
293



རྟག་པར་སྒྲུབ་པའི་འགོད་ཚུལ་ཡིན་འགོད་ཡིན། སྒྲ་བྱས་པ་ཡིན། སྒྲ་ཆོས་ཅན་གྱི་
སྟེང་དུ་བྱས་པ་ཡིན་པའི་ཕྱིར། གཉིས་པ་གྲུབ་སྟེ། གོང་གི་རྗེས་ཁྱབ་ཀྱི་མཚན་ཉིད་
དེའི་ཕྱིར། ཟུར་དང་པོ་དེར་ཐལ། བུམ་པ་དེ་བྱས་པའི་རྟགས་ཀྱིས་སྒྲ་མི་རྟག་པར་
སྒྲུབ་པའི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་ཡིན་པའི་ཕྱིར། མ་གྲུབ་
ན། བུམ་པ་ཆོས་ཅན། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཆོས་
གཉིས་ལྡན་གྱི་མཐུན་དཔེ་ཡང་དག་ཡིན་པར་ཐལ། བྱས་པའི་རྟགས་ཀྱིས་སྒྲ་མི་
རྟག་པར་སྒྲུབ་པའི་མཐུན་དཔེར་བཟུང་བ་གང་ཞིག སྒྲའི་སྟེང་དུ་བྱས་ན་མི་རྟག་
པས་ཁྱབ་པ་ཚད་མས་མ་ངེས་པའི་སྔ་རོལ་ཏུ། ཁྱོད་ཀྱི་སྟེང་དུ་བྱས་ན་མི་རྟག་པས་
ཁྱབ་པ་ཚད་མས་ངེས་པའི་སྒྲ་མི་རྟག་པར་སྒྲུབ་པའི་ཕྱིར་རྒོལ་ཡང་དག་ཡོད་པའི་
ཕྱིར། དང་པོ་དེར་ཐལ། སྒྲ་ཆོས་ཅན། མི་རྟག་སྟེ། བྱས་པའི་ཕྱིར། དཔེར་ན། བུམ་པ་
བཞིན་ཞེས་པའི་སྦྱོར་བ་ཡོད་པའི་ཕྱིར། ཁྱབ་སྟེ། མཐུན་དཔེར་འཛིན་ཚུལ་ཡོད་
པའི་ཕྱིར། མ་གྲུབ་ན། འོག་ཏུ་གསལ་གཉིས་པ་དེར་ཐལ། སྒྲ་མི་རྟག་པར་ཚད་མས་
མ་ངེས་པའི་སྔ་རོལ་ཏུ་བུམ་པ་མི་རྟག་པར་ཚད་མས་ངེས་པའི་སྒྲ་མི་རྟག་པར་་་་་
སྒྲུབ་པའི་ཕྱིར་རྒོལ་ཡང་དག་ཡོད་པའི་ཕྱིར། དེར་ཐལ། སྒྲ་མི་རྟག་པར་སྒྲུབ་པའི་
ཕྱིར་རྒོལ་ཡང་དག་དེ་ཡིན་པའི་ཕྱིར། དེར་ཐལ། སྒྲ་མི་རྟག་པར་སྒྲུབ་པའི་ཕྱིར་
རྒོལ་ཡང་དག་དེས་སྒྲ་མི་རྟག་པར་ཚད་མས་མ་ངེས་པའི་སྔ་རོལ་དུ་བུམ་པ་མི་་་་་
རྟག་པར་ཚད་མས་ངེས་པའི་ཕྱིར། གོང་གི་རྩ་རྟགས་གཉིས་པ་དེར་ཐལ། ཁྱོད་མི་
རྟག་པ་དང་བདག་གཅིག་འབྲེལ་ཡིན་པའི་ཕྱིར་ཏེ། ཁྱོད་མི་རྟག་པ་དང་བདག་
ཉིད་གཅིག་གི་སྒོ་ནས་ཐ་དད། མི་རྟག་པ་མེད་ན། བྱས་པ་མེད་དགོས་པའི་ཕྱིར།
དང་པོར་དེར་ཐལ། བྱས་པ་མི་རྟག་པ་གཉིས་ངོ་བོ་གཅིག་ཡིན་པའི་ཕྱིར། གཉིས་
_294



པ་སླ། གོང་གི་རྩ་རྟགས་གསུམ་པ་དེར་ཐལ། ཁྱོད་ཀྱི་རྟགས་ཀྱིས་སྒྲ་མི་རྟག་པར་
སྒྲུབ་པའི་འགོད་ཚུལ་ཡིན་འགོད་ཡིན། སྒྲུབ་ཚུལ་ཡིན་སྒྲུབ་ཡིན། ཁྱོད་མི་རྟག་པ་
ཡིན། ཁྱོད་ཡིན་ན་མི་རྟག་པ་ཡིན་དགོས་པའི་ཕྱིར། རྟགས་རྣམས་སླ། གོང་གི་
གསུམ་པ་གྲུབ་སྟེ། ལྡོག་ཁྱབ་ཀྱི་མཚན་ཉིད་དེའི་ཕྱིར། དང་པོ་དེར་ཐལ། བྱས་པའི་
རྟགས་ཀྱི་སྒྲ་མི་རྟག་པར་སྒྲུབ་པའི་རྟགས་ཆོས་གཉིས་དང་མི་ལྡན་པའི་མི་མཐུན་
དཔེ་ཡོད་པའི་ཕྱིར། དེར་ཐལ། ནམ་མཁའ་བྱས་པའི་རྟགས་ཀྱིས་སྒྲ་མི་རྟག་པར་
སྒྲུབ་པའི་མི་མཐུན་དཔེར་བཟུང་བ་གང་ཞིག སྒྲའི་སྟེང་དུ་བྱས་པ་མ་ཡིན་ན། མི་
རྟག་པ་མ་ཡིན་པས་ཁྱབ་པ་ཚད་མས་མ་ངེས་པའི་སྔ་རོལ་ཏུ། ནམ་མཁའི་སྟེང་དུ་
བྱས་པ་མ་ཡིན་ན། མི་རྟག་པ་མ་ཡིན་པས་ཁྱབ་པ་ཚད་མས་ངེས་པའི་བྱས་པའི་
རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་ཡོད་པའི་ཕྱིར། ། དང་པོ་
དེར་ཐལ། གང་བྱས་པ་མ་ཡིན་ན། མི་རྟག་པ་མ་ཡིན་པས་ཁྱབ། དཔེར་ན། འདུས་
མ་བྱས་ཀྱི་ནམ་མཁའ་བཞིན། ཞེས་པའི་སྦྱོར་བ་ཡོད་པའི་ཕྱིར། གཉིས་པ་དེར་
ཐལ། སྒྲའི་སྟེང་དུ་བྱས་པ་མ་ཡིན་ན་མི་རྟག་པ་མ་ཡིན་པས་ཁྱབ་པ་མ་ངེས་པར་
ནམ་མཁའ་ལྟ་བུའི་སྟེང་དུ་དེ་ལྟར་ངེས་པའི་སྒྲ་མི་རྟག་པར་སྒྲུབ་པའི་ཕྱི་རྒོལ་་་་་་
ཡང་དག་དེ་ཡིན་པའི་ཕྱིར། རྩ་བའི་གཉིས་པ་གོང་དང་མཚུངས། གོང་གི་གསུམ་
པ་དེར་ཐལ། ཁྱོད་རྟག་པ་ཡིན་པའི་ཕྱིར། རྟགས་གྲུབ་སྟེ། རྟག་པ་ཡིན་ན། སྒྲ་མི་
རྟག་པར་སྒྲུབ་པའི་མི་མཐུན་ཕྱོགས་ཁོ་ན་ཡིན་པས་ཁྱབ་པའི་ཕྱིར་ཏེ། མི་རྟག་པ་
མ་ཡིན་པའི་ཕྱིར། རྟགས་ཡང་དག་གི་དབྱེ་བ་ལ། ངོ་བོའི་སྒོ་ནས་དབྱེ་བ། བསྒྲུབ་
བྱའི་ཆོས་ཀྱི་སྒོ་ནས་དབྱེ་བ། སྒྲུབ་ཚུལ་གྱི་སྒོ་ནས་དབྱེ་བ། བསྒྲུབ་བྱའི་སྒོ་ནས་དབྱེ་
བ། མཐུན་ཕྱོགས་ལ་འཇུག་ཚུལ་གྱི་སྒོ་ནས་དབྱེ་བ། རྒོལ་བའི་སྒོ་ནས་དབྱེ་བ་དང་
295



དྲུག་ལས། ངོ་བོའི་སྒོ་ནས་དབྱེ་ན། འབྲས་རང་མ་དམིགས་པའི་རྟགས་གསུམ་ལས།
འབྲས་རྟགས་ཡང་དག་ཅེས་པ་ནི། དེ་འདྲའི་རྟགས་ཀྱིས་དེ་སྒྲུབ་ཀྱི་དངོས་ཀྱི་
བསྒྲུབ་བྱའི་ཆོས་སུ་བཟུང་བྱ་ཡང་ཡིན། ཁྱོད་ཀྱི་རྒྱུ་ཡང་ཡིན་པའི་གཞི་མཐུན་པ་
སྲིད་པའི་སྒྲུབ་རྟགས་ཡང་དག་ཅིག་ལ་ཟེར། དཔེར་ན། དུ་ལྡན་ལ་ལ་ཆོས་ཅན། མེ་
ཡོད་དེ། དུ་བ་ཡོད་པའི ཕྱིར་ཞེས་བཀོད་པའི་ཚེ་ན། དུ་བ་དེ་སྒྲུབ་ཀྱི་འབྲས་རྟགས་
ཡང་དག་ཡིན་ཏེ། ཁྱོད་དེ་སྒྲུབ་ཀྱི་སྒྲུབ་རྟགས་ཡང་དག་གང་ཞིག ཁྱོད་ཀྱི་རྟགས་
ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན། ཁྱོད་ཀྱི་རྒྱུ་ཡང་
ཡིན་པའི་གཞི་མཐུན་པ་ཡོད་པའི་ཕྱིར། དང་པོ་སྔར་གྱི་བྱས་པའི་རྟགས་ཀྱིས་སྒྲ་
མི་རྟག་པར་སྒྲུབ་པ་བཞིན་རིགས་འགྲོས་ཤེས་ལ་སྒྲུབ་པ་ཡིན་པ་ནི་རང་དངོས་སུ་
རྟོགས་པའི་བློས་རང་གི་དགག་བྱ་དངོས་སུ་བཅད་ནས་རྟོགས་པར་བྱ་བ་མ་ཡིན་
པའི་ཕྱིར་རོ། གཉིས་པ་དེར་ཐལ། མེ་དེ་ཡིན་པའི་ཕྱིར། དེར་ཐལ། མེ་དེ་སྒྲུབ་ཀྱི་
བསྒྲུབ་བྱའི་ཆོས་སུ་གཟུང་བྱ་ཡང་ཡིན་ལ། དུ་བའི་རྒྱུ་ཡང་ཡིན་པའི་ཕྱིར། མ་གྲུབ་
ན། དེར་ཐལ། དུ་ལྡན་ལའི་མེ་དེ་སྒྲུབ་ཀྱི་བསྒྲུབ་བྱ་དང་མེ་དེ་སྒྲུབ་ཀྱི་བསྒྲུབ་བྱའི་
ཆོས་ཡིན་པ་སྡེ་བདུན་གྱི་དགོངས་པ་སྨྲ་མེད་པ་ཡིན་ལ། མེ་དུ་བའི་རྒྱུ་ཡིན་པ་ཚད་
མས་གྲུབ་པའི་ཕྱིར་རོ། གཉིས་པ། རང་བཞིན་གྱི་རྟགས་ཡང་དག་ཅེས་པ་ནི། ཁྱོད་
ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན་ལ། ་་་་་
ཁྱོད་ཀྱི་རྒྱུ་ཡང་ཡིན་པའི་གཞི་མཐུན་མི་སྲིད་པའི་སྒྲུབ་རྟགས་ཡང་དག་ཅིག་ལ་་་་
ཟེར། དཔེར་ན། སྒྲ་ཆོས་ཅན། དངོས་པོ་ཡིན་པར་ཐལ། སྐད་ཅིག་མ་ཡིན་པའི་ཕྱིར།
ཞེས་བཀོད་པའི་ཚེ་ན། སྐད་ཅིག་མ་ལྟ་བུ་དེ་སྒྲུབ་ཀྱི་རང་བཞིན་རྟགས་ཡང་དག་
ཡིན་ཏེ། སྐད་ཅིག་མའི་རྟགས་ཀྱིས་སྒྲ་དངོས་པོར་སྒྲུབ་པའི་དངོས་ཀྱི་བསྒྲུབ་བྱའི་
296



ཆོས་སུ་བཟུང་བྱ་ཡང་ཡིན་ལ། སྐད་ཅིག་མའི་རྒྱུ་ཡང་ཡིན་པའི་གཞི་མཐུན་པ་
མེད་པ་གང་ཞིག་སྐད་ཅིག་མ་དེ་སྒྲུབ་ཀྱི་སྒྲུབ་རྟགས་ཡང་དག་ཡིན་པའི་ཕྱིར།
དེར་ཐལ། སྐད་ཅིག་མ་དངོས་པོའི་འབྲས་བུ་མ་ཡིན་པའི་ཕྱིར། དེར་ཐལ། སྐད་
ཅིག་མ་སྐྱེས་སྟོབས་ཀྱིས་དངོས་པོ་འགག་པ་མེད་པའི་ཕྱིར། དེར་ཐལ། གང་ན་
སྐད་ཅིག་མ་ཡོད་པའི་གནས་དེ་དངོས་པོ་ཡོད་དགོས་པའི་ཕྱིར། དེར་ཐལ། སྐད་
ཅིག་མ་དང་དངོས་པོ་གཉིས་རང་བཞིན་གཅིག་ཡིན་པའི་ཕྱིར། གཉིས་པ་དེར་
ཐལ། སྐད་ཅིག་མ་དེ་སྒྲུབ་ཀྱི་སྒྲུབ་རྟགས་ཡང་དག་ཡིན་པའི་ཕྱིར་ཏེ། དེ་སྒྲུབ་ཀྱི་
རྟགས་ཡང་དག་ཡིན་པ་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་
བྱའི་ཆོས་བཟུང་བྱ་ཡང་ཡིན། སྒྲུབ་པ་ཡང་ཡིན་པའི་གཞི་མཐུན་པ་ཡོད་པའི་ཕྱིར།
དང་པོ་སྔར་བཞིན། གཉིས་པ་གྲུབ་སྟེ། དངོས་པོ་དེ་ཡིན་པའི་ཕྱིར། དེར་ཐལ།
དངོས་པོ་དེ་སྐད་ཅིག་མའི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་་་
བཟུང་བྱ་ཡིན་ལ། སྒྲུབ་པ་ཡང་ཡིན་པའི་ཕྱིར་རོ། གསུམ་པ། མ་དམིགས་པའི་
རྟགས་ཡང་དག་ཅེས་པ་ནི། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་
ཆོས་སུ་བཟུང་བྱ་ཡང་ཡིན། དགག་པ་ཡང་ཡིན་པའི་གཞི་མཐུན་པར་གྱུར་བའི་
དགག་རྟགས་ཡང་དག་ཅིག་ལ་ཟེར། དཔེར་ན། བུམ་པ་ཆོས་ཅན། གང་ཟག་གི་
བདག་ཏུ་མེད་དེ། རྟེན་འབྲེལ་ཡིན་པའི་ཕྱིར། ཞེས་བཀོད་པའི་ཚེ་རྟེན་འབྲེལ་དེ་
ཉིད་དེ་སྒྲུབ་ཀྱི་མ་དམིགས་པའི་རྟགས་ཡང་དག་ཡིན་པའི་ཕྱིར། དེར་ཐལ། ཁྱོད་
ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན་དགག་
པ་ཡང་ཡིན་པའི་གཞི་མཐུན་པ་ཡོད་པ་གང་ཞིག དགག་རྟགས་ཡང་དག་ཡིན་
པའི་ཕྱིར། དང་པོ་དེར་ཐལ། གང་ཟག་གི་བདག་མེད་དེ་ཡིན་པའི་ཕྱིར། དེར་ཐལ།
297



གང་ཟག་གི་བདག་མེད་དེ་སྒྲུབ་ཀྱི་དངོས་ཀྱི་སྒྲུབ་བྱའི་ཆོས་སུ་བཟུང་བྱ་ཡིན་པ་་་་
གང་ཞིག དགག་པ་ཡིན་པའི་ཕྱིར། དང་པོ་གྲུབ་སྟེ། སྔར་བཞིན། གཉིས་པ་གྲུབ་སྟེ།
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་གང་ཟག་གི་
བདག་མེད་དེ་རང་དངོས་སུ་རྟོགས་པའི་བློས་རང་གི་དགག་བྱ་དངོས་སུ་བཅད་
ནས་རྟོགས་པར་བྱ་བའི་ཆོས་ཡིན་པའི་ཕྱིར། དེར་ཐལ། གང་ཟག་གི་བདག་མེད་
དངོས་སུ་རྟོགས་པའི་བློས་དགག་བྱ་གང་ཟག་གི་བདག་ཏུ་གྲུབ་པ་བཅད་ནས་་་་་
རྟོགས་དགོས་པའི་ཕྱིར། རྩ་བའི་གཉིས་པ་སྔར་བཞིན། གཉིས་པ། རྟགས་ཡང་དག་
ལ་བསྒྲུབ་བྱའི་སྒོ་ནས་དབྱེ་ན་དགག་རྟགས་ཡང་དག སྒྲུབ་རྟགས་ཡང་དག་
གཉིས། དགག་རྟགས་ཡང་དག་ཅེས་པ་ནི། ཁྱོད་དེ་སྒྲུབ་ཀྱི་རྟགས་ཡང་དག་ཀྱང་
ཡིན་ལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་
ཡང་ཡིན། དགག་པ་ཡང་ཡིན་པའི་གཞི་མཐུན་པ་སྲིད་པ་ཞིག་ལ་ཟེར། འདི་དང་
མ་དམིགས་པའི་རྟགས་ཡང་དག་དོན་གཅིག སྒྲུབ་རྟགས་ཡང་དག་ཅེས་པ་ནི་
ཁྱོད་དེ་སྒྲུབ་ཀྱི་རྟགས་ཡང་དག་ཀྱང་ཡིན་ལ། ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་
དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན་སྒྲུབ་པ་ཡང་ཡིན་པའི་གཞི་་་་་་
མཐུན་པ་སྲིད་པ་ཞིག་ལ་ཟེར། འདི་ལ་དབྱེ་ན། འབྲས་རང་གི་རྟགས་གཉིས་ལས།
ངོ་བོ་སྔར་བཞིན། འབྲས་རང་གི་རྟགས་ཡང་དག་གཉིས་པོ་གང་རུང་ཡིན་ན།
སྒྲུབ་རྟགས་ཡང་དག་ཡིན་པས་ཁྱབ་སྟེ། དེ་གཉིས་པོ་གང་རུང་ཡིན་ན། དེ་སྒྲུབ་ཀྱི་
དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་ན་སྒྲུབ་པ་ཡིན་པས་ཁྱབ་པའི་ཕྱིར་རོ།
སྤྱིར་དེ་སྒྲུབ་ཀྱི་དགག་རྟགས་ཡང་དག་དང་སྒྲུབ་རྟགས་ཡང་དག་གཉིས་འགལ་
ཏེ། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱའི་དགག་སྒྲུབ་གཉིས་འགལ་
298



བའི་ཕྱིར། ། སྤྱིར་དགག་རྟགས་ཡང་དག་དང་སྒྲུབ་རྟགས་ཡང་དག་གཉིས་མི་
འགལ་ཏེ། སྐད་ཅིག་མ་སྒྲ་རྟག་པ་མ་ཡིན་པར་སྒྲུབ་པའི་དགག་རྟགས་ཡང་དག་
དང་། སྒྲ་དངོས་པོར་སྒྲུབ་པའི་སྒྲུབ་རྟགས་ཡང་དག་ཡིན་པའི་ཕྱིར། གསུམ་པ།
རྟགས་ཡང་དག་ལ་སྒྲུབ་ཚུལ་གྱི་སྒོ་ནས་དབྱེ་ན། དོན་གྲུབ་ཀྱི་རྟགས་ཡང་དག་
དང་། ཐ་སྙད་སྒྲུབ་ཀྱི་རྟགས་ཡང་དག དོན་འབའ་ཞིག་སྒྲུབ་ཀྱི་རྟགས་ཡང་དག
ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག དོན་དང་ཐ་སྙད་གཉིས་ཀ་སྒྲུབ་ཀྱི་
རྟགས་ཡང་དག་དང་ལྔ་ལས། དང་པོ། དོན་སྒྲུབ་ཀྱི་རྟགས་ཡང་དག་ཅེས་པ་ནི།
ཁྱོད་དེ་སྒྲུབ་ཀྱི་རྟགས་ཡང་དག་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་
བསྒྲུབ་བྱའི་ཆོས་སུ་བཟུང་བྱ་ཡང་ཡིན། མཚན་ཉིད་ཀྱང་ཡིན་པའི་གཞི་མཐུན་པ་
སྲིད་པ་ཞིག་ལ་ཟེར། དཔེར་ན། སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་
བཀོད་པའི་ཚེ་ན་བྱས་པ་ལྟ་བུ་སྟེ་བྱས་པའི་རྟགས་ཀྱིས་དེ་སྒྲུབ་ཀྱི་དངོས་ཀྱི་་་་་་
བསྒྲུབ་བྱའི་ཆོས་སུ་བཟུང་བྱ་སྐད་ཅིག་མ་དེ་འདྲའི་གཞི་མཐུན་པ་ཡིན་ལ། བྱས་
པ་དེ་སྒྲུབ་ཀྱི་ཚུལ་གསུམ་ཡིན་པའི་ཕྱིར། གཉིས་པ། ཐ་སྙད་སྒྲུབ་ཀྱི་རྟགས་ཡང་
དག་ཅེས་པ་ནི། ཁྱོད་དེ་སྒྲུབ་ཀྱི་རྟགས་ཡང་དག་གང་ཞིག ཁྱོད་ཀྱི་རྟགས་ཀྱིས་དེ་
སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན་མཚོན་བྱ་ཡིན་པའི་གཞི་
མཐུན་པ་ཞིག་ལ་ཟེར། དཔེར་ན། དུ་ལྡན་ལ་ལ་ཆོས་ཅན། མེ་ཡོད་དེ། དུ་བ་ཡོད་
པའི་ཕྱིར་ཞེས་བཀོད་པའི་ཚེ་ན། དུ་བ་ལྟ་བུ་སྟེ། དུ་བའི་རྟགས་ཀྱིས་དེ་སྒྲུབ་ཀྱི་
དངོས་ཀྱི་བསྒྲུབ་བྱའི་ཆོས་སུ་བཟུང་བྱ་མེ་དེ་འདྲའི་གཞི་མཐུན་པ་ཡིན་ལ། དུ་བ་
དེ་སྒྲུབ་ཀྱི་ཚུལ་གསུམ་ཡིན་པའི་ཕྱིར། གསུམ་པ་དོན་འབའ་ཞིག་སྒྲུབ་ཀྱི་རྟགས་
ཡང་དག་ཅེས་པ་ནི། ཁྱོད་དེ་སྒྲུབ་ཀྱི་རྟགས་ཡང་དག་གང་ཞིག ཁྱོད་ཀྱི་རྟགས་
299



ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་ན། མཚན་ཉིད་ཡིན་
པས་ཁྱབ་པ་ཡོད་པ་ཞིག་ལ་ཟེར། དཔེར་ན། བུམ་པ་ཆོས་ཅན། སྐད་ཅིག་མ་ཡིན་
ཏེ། བྱས་པ་ཡིན་པའི་ཕྱིར་ཞེས་བཀོད་པའི་ཚེ་ན། བྱས་པ་ལྟ་བུ་སྟེ། བྱས་པ་དེ་སྒྲུབ་
ཀྱི་རྟགས་ཡང་དག་ཀྱང་ཡིན་ལ། བྱས་པའི་རྟགས་ཀྱི་དེ་སྒྲུབ་ཀྱི་དངོས་ཀྱི་བསྒྲུབ་
བྱའི་ཆོས་སུ་བཟུང་བྱ་ཡིན་ན། སྐད་ཅིག་མ་ལས་གཞན་མེད་པའི་ཕྱིར་རོ། བཞི་བ།
ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཅེས་པ་ནི། ཁྱོད་དེ་སྒྲུབ་ཀྱི་རྟགས་
ཡང་དག་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་
བཟུང་བྱ་ཡིན་ན་མཚོན་བྱ་ཡིན་པས་ཁྱབ་པ་ཞིག་ལ་ཟེར། དཔེར་ན། མདུན་ཅོག་
ཆོས་ཅན། མི་རྟག་སྟེ། སྐད་ཅིག་མ་ཡིན་པའི་ཕྱིར། ཞེས་བཀོད་པའི་པའི་ཚེ་ན་སྐད་
ཅིག་མ་དེ་སྒྲུབ་ཀྱི་རྟགས་ཡང་དག་གང་ཞིག སྐད་ཅིག་མའི་རྟགས་ཀྱིས་དེ་སྒྲུབ་ཀྱི་
དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ལ་མི་རྟག་པ་ལས་གཞན་མི་འཇོག་པའི་་་་
ཕྱིར། ལྔ་བ། དོན་དང་ཐ་སྙད་གཉིས་ཀ་སྒྲུབ་ཀྱི་རྟགས་ཡང་དག་ཅེས་པ་ནི། ཁྱོད་
དེ་སྒྲུབ་ཀྱི་རྟགས་ཡང་དག་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་
བསྒྲུབ་བྱའི་ཆོས་སུ་བཟུང་བྱ་ལ་མཚན་མཚོན་གཉིས་ཀ་ཡོད་པ་ཞིག་ལ་ཟེར། ་་་་་་
དཔེར་ན། གཟུགས་ཆོས་ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་ན།
བྱས་པ་ལྟ་བུ་སྟེ། བྱས་པ་དེ་སྒྲུབ་ཀྱི་རྟགས་ཡང་དག་གང་ཞིག བྱས་པའི་རྟགས་
ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ལ་མི་རྟག་པ་དང་སྐད་་་་་་
ཅིག་མ་གཉིས་ཀ་འཇོག་པའི་ཕྱིར། བཞི་བ། རྟགས་ཡང་དག་ལ་བསྒྲུབ་བྱའི་སྒོ་
ནས་དབྱེ་ན། དངོས་སྟོབས་ཀྱི་རྟགས་ཡང་དག་དང་། གྲགས་པའི་རྟགས་ཡང་དག
ཡིད་ཆེས་ཀྱི་རྟགས་ཡང་དག་དང་གསུམ་ལས། དང་པོ། དངོས་སྟོབས་ཀྱི་རྟགས་
300



ཡང་དག་ཅེས་པ་ནི། ཁྱོད་དེ་སྒྲུབ་ཀྱི་རྟགས་ཡང་དག་གང་ཞིག དེ་སྒྲུབ་ཀྱི་བསྒྲུབ་
བྱ་དངོས་སྟོབས་རྗེས་དཔག་ཚད་མར་སོང་བའི་གཞལ་བྱ་ཡིན་པ་ཞིག་ལ་ཟེར། ་་་
དཔེར་ན། མཚན་མོའི་རྒྱ་མཚོར་ཆོས་ཅན། དུ་བ་མེད་དེ། མེ་མེད་པའི་ཕྱིར་ཞེས་
བཀོད་པའི་ཚེ་ན། མེ་མེད་པ་ལྟ་བུ་སྟེ། མེ་མེད་པ་དེ་སྒྲུབ་ཀྱི་རྟགས་ཡང་དག་གང་
ཞིག མཚན་མོའི་རྒྱ་མཚོར་མེ་མེད་པ་དངོས་སུ་མཐོང་བའི་སྟོབས་ཀྱིས་དུ་བ་མེད་
པར་རྗེས་སུ་དཔགས་པ་ཡིན་པའི་ཕྱིར། གཉིས་པ་གྲགས་པའི་རྟགས་ཡང་དག་
ཅེས་པ་ནི། དེ་སྒྲུབ་ཀྱི་རྟགས་ཡང་དག་གང་ཞིག དེ་སྒྲུབ་བ སྒྲུབ་བྱ་འཇིག་རྟེན་གྱི་
གྲགས་པ་ལ་བརྟེན་པའི་རྗེས་དཔག་ཚད་མར་སོང་བའི་གཞལ་བྱ་ཡིན་པ་ཞིག་ལ་
ཟེར། དཔེར་ན། རི་བོང་ཅན་ཆོན་ཅན། ཟླ་བ་ཞེས་སྒྲས་བརྗོད་རུང་སྟེ། རྟོག་ཡུལ་
ན་ཡོད་པའི་ཕྱིར་ཞེས་བཀོད་པའི་ཚེ་ན་རྟོག་ཡུལ་ན་ཡོད་པ་བཞིན་ཏེ། རི་བོང་
ཅན་འཛིན་པའི་རྟོག་ངོར་རི་བོང་ཅན་དེ་ཟླ་བའི་མིང་གི་གྲངས་སུ་གྲགས་པ་་་་་་
མཐོང་བ་ན། དེ་ནི་ཟླ་བ་རེད་ཅེས་མིང་གིས་བརྗོད་རུང་དུ་སྒྲུབ་པ་བཞིན་ནོ། འདི་
དང་དཔེ་ཉེར་འཇལ་གྱི་རྗེས་དཔག་དོན་གཅིག་སྟེ། འདྲ་བའམ་དཔེ་རྟོགས་ཟིན་
གྱི་རྒྱུ་མཚན་ཡང་དག་ལ་བརྟེན་ནས་རང་ལ་ལྐོག་གྱུར་གྱི་དོན་དེ་དཔེ་དེ་དང་་་་་་
འདྲ་བ་རྟོགས་པའི་རྗེས་དཔག་ཡིན་པའི་ཕྱིར་རོ། གསུམ་པ་ཡིད་ཆེས་རྗེས་དཔག་
ཅེས་པ་ནི། དེ་སྒྲུབ་ཀྱི་རྟགས་ཡང་དག་གང་ཞིག དེ་སྒྲུབ་ཀྱི་བསྒྲུབ་བྱ་ཡིད་ཆེས་
རྗེས་དཔག་ཚད་མར་སོང་བའི་གཞལ་བྱ་ཡིན་པ་ཞིག་ལ་ཟེར། ལྔ་བ། རྟགས་ཡང་
དག་ལ་མཐུན་ཕྱོགས་ལ་འཇུག་ཚུལ་གྱི་སྒོ་ནས་དབྱེ་ན། མཐུན་ཕྱོགས་ལ་ཁྱབ་བྱེད་
དུ་འཇུག་པའི་རྟགས་ཡང་དག་དང༌། མཐུན་ཕྱོགས་ལ་རྣམ་གཉིས་སུ་འཇུག་པའི་
རྟགས་ཡང་དག་གཉིས་ལས། མཐུན་ཕྱོགས་ལ་ཁྱབ་བྱེད་དུ་འཇུག་པའི་རྟགས་
301



ཡང་དག་ཅེས་པ་ནི། དེ་སྒྲུབ་ཀྱི་རྟགས་དེ་ཉིད་མཐུན་པའི་ཕྱོགས་བསྒྲུབ་བྱའི་ཆོས་
ལ་ཁྱབ་བྱེད་དུ་འཇུག་པའི་ཚུལ་གསུམ་ཡིན་པ་ཞིག་ལ་ཟེར། དཔེར་ན། སྒྲ་ཆོས་
ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་བྱས་པ་ལྟ་བུ་སྟེ། བྱས་པ་དེ་
སྒྲུབ་ཀྱི་མཐུན་ཕྱོགས་མི་རྟག་པ་ལ་ཁྱབ་བྱེད་དུ་འགྲོ་བའི་ཕྱིར། དེར་ཐལ། མི་རྟག་
པ་ཡིན་ན། བྱས་པ་ཡིན་དགོས་པའི་ཕྱིར་རོ། མཐུན་ཕྱོགས་ལ་རྣམ་གཉིས་སུ་
འཇུག་པའི་རྟགས་ཡང་དག་ཅེས་པ་ནི། དེ་སྒྲུབ་ཀྱི་རྟགས་དེ་ཉིད་མཐུན་ཕྱོགས་
བསྒྲུབ་བྱའི་ཆོས་ལ་རྣམ་གཉིས་སུ་འཇུག་པའི་ཚུལ་གསུམ་ཡིན་པ་ཞིག་ལ་ཟེར། ་་་་
དཔེར་ན། སྒྲ་ཆོས་ཅན། མི་རྟག་སྟེ། བྱས་པའི་བྱེ་བྲག་ཡིན་པའི་ཕྱིར་ཞེས་བཀོད་
པའི་ཚེ་ན། མཐུན་ཕྱོགས་བ་སྒྲུབ་བྱའི་ཆོས་མི་རྟག་པ་ལ་བྱས་པའི་བྱེ་བྲག་ཡིན་
མིན་གྱི་ཆ་གཉིས་ཡོད་པས་རྣམ་གཉིས་སུ་འཇུག་པ་ཡིན་ནོ། དྲུག་པ། རྟགས་ཡང་
དག་ལ་རྒོལ་བའི་སྒོ་ནས་དབྱེ་ན། རང་དོན་སྐབས་ཀྱི་རྟགས་ཡང་དག་དང་།
གཞན་དོན་སྐབས་ཀྱི་རྟགས་ཡང་དག་གཉིས་ལས། དང་པོ། རང་དོན་སྐབས་ཀྱི་
རྟགས་ཡང་དག་ཅེས་པ་ནི། ཁྱོད་རྟགས་ཡང་དག་གང་ཞིག ཁྱོད་ཀྱི་རྟགས་ཀྱིས་དེ་
སྒྲུབ་ཀྱི་ཕྱི་རྒོལ་ཡང་དག་མེད་པ་ཡང་ཡིན་པའི་གཞི་མཐུན་པ་ཞིག་ལ་ཟེར། ་་་་་་་
དཔེར་ན། བྱས་པ་སྒྲ་མི་རྟག་པར་སྒྲུབ་པའི་རང་དོན་སྐབས་ཀྱི་རྟགས་ཡང་དག་
ཏུ་སོང་བའི་ཚེ། བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པ་བཞིན་
ཏེ། དེ་ལྟར་སོང་བའི་གང་ཟག་གི་ངོར། སྒྲ་ཆོས་ཅན། མི་རྟག་སྟེ། བྱས་པའི་ཕྱིར་
ཞེས་བཀོད་པའི་ཚེ་བྱས་པ་སྒྲ་མི་རྟག་པར་སྒྲུབ་པའི་རང་དོན་སྐབས་ཀྱི་རྟགས་་་་
ཡང་དག་ཡིན་ཏེ། དེ་འདྲའི་སྦྱོར་བ་དེ་གཙོ་བོ་ཕྱི་རྒོལ་གྱི་ངོར་རྟགས་ཡང་དག་ཏུ་
མ་སོང་བར་སྔ་རྒོལ་རང་ལ་དེ་ལྟར་ཡང་དག་ཏུ་སོང་བ་ཡིན་ནོ། གཉིས་པ། གཞན་
302



དོན་སྐབས་ཀྱི་རྟགས་ཡང་དག་ཅེས་པ་ནི། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་
ཡང་དག་ཀྱང་ཡིན་ལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཕྱི་རྒོལ་ཡང་དག་ཡོད་པ་
ཡང་ཡིན་པའི་གཞི་མཐུན་པ་ཞིག་ལ་ཟེར། དཔེར་ན། བྱས་པ་སྒྲ་མི་རྟག་པར་སྒྲུབ་
པའི་གཞན་དོན་སྐབས་ཀྱི་རྟགས་ཡང་དག་ཡིན་པའི་ཕྱིར་ཏེ། དེ་འདྲའི་སྦྱོར་བ་དེ་
གཙོ་བོར་ཕྱི་རྒོལ་གྱི་ངོར་རྟགས་ཡང་དག་ཏུ་སོང་བ་ཡིན་ནོ། རྟགས་སུ་བཀོད་པ་
ཙམ་གྱིས་རྟགས་ཡང་དག་ཏུ་འགྲོ་མི་དགོས་ཏེ། རྟགས་ཡང་དག་གི་ལོག་ཕྱོགས་
གཏན་ཚིགས་ལྟར་སྣང་ཡོད་པའི་ཕྱིར། དེ་ཡང་ལོག་ཕྱོགས་གཏན་ཚིགས་ལྟར་
སྣང་ངམ་དེ་སྒྲུབ་ཀྱི་གཏན་ཚིགས་ལྟར་སྣང་ཡོད་ཀྱང་། སྤྱིར་གཏན་ཚིགས་ལྟར་
སྣང་མེད་དེ། གཞི་གྲུབ་ན་རྟགས་ཡང་དག་ཡིན་དགོས་པའི་ཕྱིར། དེ་སྒྲུབ་ཀྱི་ཚུལ་
གསུམ་མ་ཡིན་པ་དེ་སྒྲུབ་ཀྱི་གཏན་ཚིགས་ལྟར་སྣང་གི་ངོ་བོ་ཡིན་ནོ། འདི་ལ་དབྱེ་
ན། དེ་སྒྲུབ་ཀྱི་འགལ་མ་ངེས་མ་གྲུབ་པའི་གཏན་ཚིགས་གསུམ་ལས། འདི་གསུམ་
གཞི་ལ་སྦྱར་ནས་བཤད་ན། སྒྲ་རྟག་པར་སྒྲུབ་པའི་འགལ་རྟགས་ཞེས་པ་ནི། སྒྲ་
རྟག་པར་སྒྲུབ་པའི་ཕྱོགས་ཆོས་ཀྱང་ཡིན། སྒྲ་རྟག་པ་མ་ཡིན་པར་སྒྲུབ་པའི་རྗེས་
ཁྱབ་ཀྱང་ཡིན་པའི་གཞི་མཐུན་པ་ཞིག་ལ་ཟེར། དཔེར་ན། སྒྲ་ཆོས་ཅན། རྟག་སྟེ།
བྱས་པའི་ཕྱིར་ཞེས་བཀོད་པའི་ཚེ་ན། བྱས་པ་ལྟ་བུ་སྟེ། བྱས་པ་དེ་སྒྲུབ་ཀྱི་ཕྱོགས་
ཆོས་གང་ཞིག སྒྲ་རྟག་པ་མ་ཡིན་པར་སྒྲུབ་པའི་རྗེས་ཁྱབ་ཀྱང་ཡིན་པའི་ཕྱིར།
དང་པོ་དེར་ཐལ། བྱས་པའི་རྟགས་ཀྱིས་སྒྲ་རྟག་པར་སྒྲུབ་པའི་ཤེས་འདོད་ཆོས་
ཅན་སྐྱོན་མེད་གྲུབ། དེ་འདྲའི་ཤེས་འདོད་ཆོས་ཅན་སྒྲ་དང་ཕན་ཚུན་ཐ་དད་པའི་
ཚུལ་གྱི་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པ་ཡིན་པའི་་་་
ཕྱིར་རོ། གཉིས་པ་དེར་ཐལ། བྱས་པའི་རྟགས་ཀྱིས་སྒྲ་རྟག་པ་མ་ཡིན་པར་སྒྲུབ་
303



པའི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་གྲུབ། བྱས་པ་རྟག་པ་མ་ཡིན་
པ་ལ་འབྲེལ། བྱས་པ་སྒྲ་རྟག་པ་མ་ཡིན་པར་སྒྲུབ་པའི་མཐུན་ཕྱོགས་ཁོ་ན་ལ་
འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པ་ཡིན་པའི་ཕྱིར། ་་་་་་
འགལ་རྟགས་ཅེས་པའི་འགལ་བ་ཡང་སྐབས་ཀྱི་རྟགས་དང་བསྒྲུབ་བྱའི་ཆོས་་་་་་་
གཉིས་འགལ་བ་ལ་ཟེར་རོ། གཉིས་པ་སྒྲ་རྟག་པར་སྒྲུབ་པའི་མ་ངེས་པའི་གཏན་
ཚིགས་ཞེས་པ་ནི། སྒྲ་རྟག་པར་སྒྲུབ་པའི་ཕྱོགས་ཆོས་ཀྱང་ཡིན་ལ། སྒྲ་རྟག་པ་དང་།
རྟག་པ་མ་ཡིན་པ་གང་དུ་སྒྲུབ་ཀྱང་། རྗེས་ཁྱབ་མ་ཡིན་པ་ཞིག་ལ་ཟེར། དཔེར་ན།
སྒྲ་ཆོས་ཅན། རྟག་སྟེ། སྒྲ་མ་ཡིན་པ་ལས་ལོག་པ་ཡིན་པའི་ཕྱིར། ཞེས་བཀོད་པའི་
ཚེ་ན། སྒྲ་མ་ཡིན་པ་ལས་ལོག་པ་དེ་སྒྲུབ་ཀྱི་ཕྱོགས་ཆོས་གང་ཞིག སྒྲ་རྟག་པ་དང་
རྟག་པ་མ་ཡིན་པ་གང་དུ་སྒྲུབ་ཀྱང་རྗེས་ཁྱབ་མ་ཡིན་པའི་ཕྱིར། གསུམ་པ་མ་གྲུབ་
པའི་གཏན་ཚིགས་ཞེས་པ་ནི། སྦྱོར་བ་དེ་སྐོར་གྱི་རྟགས་སུ་བཀོད་ཀྱང་ཕྱོགས་ཆོས་
མ་གྲུབ་པ་ཞིག་ལ་ཟེར། དཔེར་ན། རི་བོང་རྭ་ཆོས་ཅན། མི་རྟག་སྟེ། བྱས་པའི་ཕྱིར་
ཞེས་བཀོད་པའི་ཚེ་བྱས་པ་ལྟ་བུ་སྟེ། བྱས་པ་སྦྱོར་བ་དེའི་རྟགས་སུ་བཀོད་ཀྱང་
ཕྱོགས་ཆོས་མ་གྲུབ་པའི་ཕྱིར་ཏེ། བྱས་པའི་རྟགས་ཀྱིས་དེ་སྒྲུབ་ཀྱི་ཤེས་འདོད་ཆོས་
ཅན་སྐྱོན་མེད་མ་གྲུབ་པའི་ཕྱིར། དེར་ཐལ། རི་བོང་རྭ་བྱས་པར་ངེས་ནས་མི་རྟག་
པ་ཡིན་མིན་ལ་ཤེས་འདོད་ཞུགས་པ་མེད་པའི་ཕྱིར་ཏེ། རི་བོང་རྭ་བྱས་པར་ངེས་
ཚུལ་མེད་པའི་ཕྱིར། སྐབས་འདིའི་མ་གྲུབ་ཅེས་པ་ཡང་ཕྱོགས་ཆོས་མ་གྲུབ་ཅེས་པ་
ཡིན་ནོ། གོང་གི་འདི་དག་ཐ་སྙད་ངོས་བཟུང་ཙམ་ལས་ཞིབ་ཏུ་རྟགས་ཀྱི་རིགས་
པའི་གཞུང་ལུགས་དྲི་མ་མེད་པ་དག་ལས་ཤེས་དགོས་སོ།།
3. རང་དང་གཞན་གྱི་རྩོད་པ་སྤོང་བ་ལ། ཁོ་ན་རེ། མི་རྟག་པ་ཡིན་ན། བྱས་
304



པའི་རྟགས་ཀྱིས་སྒྲ་མི་རྟག་པར་སྒྲུབ་པའི་བསྒྲུབ་བྱའི་ཆོས་ཡིན་དགོས་པར་ཐལ།
མི་རྟག་པ་དེ་སྒྲུབ་ཀྱི་བསྒྲུབ་བྱའི་ཆོས་ཡིན་པའི་ཕྱིར་ཟེར་ན་མ་ཁྱབ། རྟགས་གྲུབ་
སྟེ། མི་རྟག་པ་བྱས་པའི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་ཡིན་
པའི་ཕྱིར་རོ། འདོད་མི་ནུས་ཏེ། མི་རྟག་པ་ཡིན་ན། བྱས་པའི་རྟགས་ཀྱིས་དེ་སྒྲུབ་
ཀྱི་བསྒྲུབ་བྱའི་ཆོས་ཡིན་པས་ཁྱབ་པ་མེད་པའི་ཕྱིར། དེར་ཐལ། སྒྲ་དང་བྱས་པ།
བུམ་པ། ཀ་བ་སོགས་དེ་སྒྲུབ་ཀྱི་བསྒྲུབ་བྱའི་ཆོས་མ་ཡིན་ཡང་མི་རྟག་པ་ཡིན་པའི་
ཕྱིར། ཁ་ཅིག བདག་མེད་ཡིན་ན། མཐུན་ཕྱོགས་ཡིན་པས་མ་ཁྱབ་པར་ཐལ། མི་
མཐུན་ཕྱོགས་གཞི་གྲུབ་པའི་ཕྱིར་ཏེ། སྒྲ་མི་རྟག་པར་སྒྲུབ་པའི་མི་མཐུན་ཕྱོགས་
གཞི་གྲུབ་པའི་ཕྱིར་ཟེར་ན། ཁོ་ན་རེ། གཏན་ནས་ཁྱབ་པ་མེད་དེ། སྒྲ་མི་རྟག་པར་
སྒྲུབ་པའི་མི་མཐུན་ཕྱོགས་ཡོད་པས་མི་མཐུན་ཕྱོགས་ཡོད་པར་མི་འགྲོ་བའི་ཕྱིར། །
དེར་ཐལ། སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ཡིན་ན། མཐུན་ཕྱོགས་ཡིན་
པས་ཁྱབ་པའི་ཕྱིར། དེར་ཐལ། དེ་འདྲའི་མི་མཐུན་ཕྱོགས་ཡིན་ན། སྒྲ་གང་ཟག་གི་
བདག་མེད་དུ་གྲུབ་པའི་མཐུན་ཕྱོགས་ཡིན་པས་ཁྱབ་པའི་ཕྱིར་ཏེ། དེ་འདྲའི་མི་
མཐུན་ཕྱོགས་ཡིན་ན། གང་ཟག་གི་བདག་མེད་ཡིན་པས་ཁྱབ་པའི་ཕྱིར། དེ་
མཚུངས་སུ། དེ་སྒྲུབ་ཀྱི་གཏན་ཚིགས་ལྟར་སྣང་ཡོད་ཀྱང་། སྤྱིར་གཏན་ཚིགས་ལྟར་
སྣང་མེད་དེ། ། གཞི་གྲུབ་ན་རྟགས་ཡང་དག་ཡིན་པས་ཁྱབ་པ་ཡང་གོང་གི་དེས་
མཚོན་ཐུབ་ལ་རིགས་པས་ཀྱང་འགྲུབ་པའི་ཕྱིར་རོ། ཁ་ཅིག གཞི་གྲུབ་ན། བསྒྲུབ་
བྱ་ཡིན་པས་ཁྱབ་པར་ཐལ། གཞི་གྲུབ་ན་བསྒྲུབ་བྱའི་ཆོས་ཡིན་པས་ཁྱབ་པའི་ཕྱིར་
ཟེར་ན་མ་ཁྱབ་སྟེ། གཞི་གྲུབ་ན་བསྒྲུབ་བྱའི་ཆོས་སུ་བཟུང་བས་ཁྱབ་ཀྱང་། བསྒྲུབ་
བྱ་ལ་ཆོས་དང་ཆོས་ཅན་གྱི་ཚོགས་དོན་དགོས་པས། སྒྲ་ལྟ་བུ་ཆོས་དང་ཆོས་ཅན་
305



གྱི་ཚོགས་དོན་མ་ཡིན་པའི་ཕྱིར། སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་
བཀོད་པའི་ཚེ་སྒྲ་དེ་དེ་སྒྲུབ་ཀྱི་ཆོས་ཅན་ཡིན་ཡང། ཆོས་དང་ཆོས་ཅན་གྱི་ཚོགས་
དོན་མ་ཡིན་པའི་ཕྱིར། དེ་འདྲའི་ཚོགས་དོན་ལ་སྒྲ་མི་རྟག་པ་འཇོག་དགོས་སོ། ཁ་
ཅིག དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡོད་ན། དེ་སྒྲུབ་ཀྱི་མཐུན་
ཕྱོགས་ཡོད་པས་ཁྱབ་པར་ཐལ། དེ་སྒྲུབ་ཀྱི་རྟགས་ཡང་དག་གི་བསྒྲུབ་བྱའི་ཆོས་སུ་
བཟུང་བྱ་ཡོད་ན། དེ་སྒྲུབ་ཀྱི་མཐུན་ཕྱོགས་ཡོད་པས་ཁྱབ་པའི་ཕྱིར་ཟེར་ན་མི་
འདྲ་སྟེ། དེ་སྒྲུབ་ཀྱི་རྟགས་ཡང་དག་གི་མཐུན་ཕྱོགས་ཡོད་ན། དེ་སྒྲུབ་ཀྱི་བསྒྲུབ་
བྱའི་ཆོས་སུ་འགྲོ་རྒྱུ་དེ་དང་ཆོས་མཐུན་པའི་མཐུན་དཔེ་ཡོད་དགོས་ལ། དེ་སྒྲུབ་
ཀྱི་དངོས་ཀྱི་བསྒྲུབ་བྱའི་ཆོས་ཡོད་པས། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་དེ་
དང་ཆོས་མཐུན་པའི་ངེས་པ་གཏན་ནས་མེད་པའི་ཕྱིར་ཏེ། སྒྲ་ཀ་བུམ་གཉིས་སུ་
སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡོད་ཀྱང་། དེ་སྒྲུབ་ཀྱི་དངོས་ཀྱི་
བསྒྲུབ་བྱའི་ཆོས་སུ་བཟུང་བྱ་ཀ་བུམ་གཉིས་དང་ཆོས་མཐུན་པ་ཞིག་མེད་པའི་་་་་
ཕྱིར། དེར་ཐལ། ཀ་བུམ་གཉིས་ཡིན་པ་མེད་པའི་ཕྱིར་ན་གོང་གི་རྩོད་པའི་དོགས་
པ་སྤོང་པར་འགྱུར་རོ། །
ལེའུ་གསུམ་པ། མཇུག་བསྡུ་བའི་གཏམ། དེ་ཡང་རྗེ་སྒོ་བློ་གསུམ་གྱི་བསྡུས་
སྦྱོར་གཞུང་ལུགས་རྣམས་ལས་རིགས་པའི་ཆ་གཙོ་བོར་གནང་བའི་དཔྱད་པ་་་་་་
རྣམས་ལ་ཁུངས་གཏུགས། བཀའ་དྲིན་མཚུངས་པ་མེད་པའི་བཤེས་གཉེན་དམ་པ་
དུ་མའི་གདམས་ངག་ལ་སྐྱབས་བཅོལ་ཏེ་བསྡུས་ཆུང་བསྡུས་འབྲིང་བསྡུས་ཆེན་་་་་
གསུམ་གྱི་རིམ་པ་རྣམས་ལ་གོ་ཐབས་ཀྱི་དཔྱད་པ་གཙོ་བོ་དང་། ཡིག་ཆ་སོ་སོས་སྤྱི་
མཐུན་དུ་ཁས་མི་ལེན་པ་དག་རིང་དུ་སྤངས། དུས་མཚུངས་ཀྱི་བབ་དང་བསྟུན་
306



ནས་བཀྲལ་བ་ལ། བླུན་པོ་གྲོང་དགེའི་གོ་སྟབས་འདྲ་མིན་ནའང་ཚིག་འགྲེལ་
ལུགས་ཀྱིས་བློ་གསར་དོན་གཉེར་གྱི་མཚན་ཉིད་རྒྱན་དུ་བཞེས་པའི་ཕྱི་རབས་་་་་་
གངས་ཅན་པ་རྣམས་ལ་ཅུང་ཟད་ཕན་དུ་རེ་སྙམ་ཞིང༌། ལྷག་པར་དུ་གོང་རིམ་
འགོ་ཁྲིད་ལས་འཛིན་པས་བཀའ་གནང་དང་། བློ་གསར་སློབ་མ་རྣམས་ཀྱི་རེ་
འདོད་ལྟར་བྲིས་པ་ལས་སྐྱེས་ཆེན་གོང་མ་རྣམས་ཀྱི་གསུངས་ལ་བསྐྱར་བཟླས་ཀྱི་
ངལ་བ་ཁུར་དུ་མ་བབས་མོད། གང་ཕྱིར་གསུང་རབ་ལ་མགུ་བ་བསྐྱེད་པའི་ཡན་
ལག་ཅིག་ཏུ་འགྱུར་སྙམ་དུ་ལགས་ཏེ། དམ་པ་གོང་མ་རྣམས་ཀྱི་གསུང་སྒྲོས་ལས།
མཚན་ཉིད་པ་རྣམས་ཀྱིས་རྩོད་པ་བྱེད་ཚུལ་འདི་བཀའ་གདམས་པ་རྣམས་ཀྱིས་་་
ཆོས་ཀྱི་ཇ་སྐོལ་ཚུལ་ཡིན། ཞེས་གསུངས་པ་ལྟར་གྱི་ཇ་རེ་བསྐོལ་ཁུལ་དུ་ནའང་
རང་དང་སྐལ་བ་མཉམ་པའི་ཕྱི་རབས་པ་རྣམས་ཀྱི་བློ་གྲོས་ཀྱི་པད་མོ་ཅུང་ཟད་
ཁ་འབུས་སུ་འགྲོ་བར་སྙམ་མོ། ལྷག་པར་དུ་འདི་འདྲའི་ས་བོན་ཙམ་གཞིར་བྱས་
ཏེ། རང་གི་ཕ་མེས་ཡང་མེས་ནས་བརྒྱུད་པའི་རྩོད་སྒྲུབ་རིགས་པའི་ཕྱག་སྲོལ་དྲི་
མ་མེད་པ་རྣམས་ཉམས་པ་སོར་ཆུད། མ་ཉམས་གོང་འཕེལ་དུ་གཏོང་ཕྱིར་ཕན་
ཚུན་གྱིས་རིགས་པ་ཟབ་མོའི་སྐྱེས་འབུལ་དུ་དགག་སྒྲུབ་ཀྱི་མེ་ཏོག་གཏོར་བ་་་་་་་
སོགས་མི་རིགས་གཞན་ལ་མེད་པའི་སྲོལ་བཟང་བླ་ན་མེད་པ་འདིའི་ཉེར་་་་་་་་
བསྡོགས་སུ་ཅི་ནས་ཀྱང་འགྲོ་ངེས་སུ་བཏགས་པ་ལེགས་ལ། འོན་ཀྱང་རང་རྒྱུད་མ་
རིག་པའི་སྨྱོ་ཆུས་བརླན་ཕྱིར་མ་རྟོགས་ལོག་རྟོག་གི་དྲི་མས་སྤགས་པ་གོར་མ་་་་་་་
ཆགས་པས་གཟིགས་པ་པོ་རྣམས་ཀྱིས་ལེགས་པར་བཤད་པའི་དགོངས་ཆར་མེ་་་་
ཏོག་གི་ཕྲེང་བ་དགྱེས་གནང་ཡོད་པ་ཤིན་ཏུ་བཀའ་དྲིན་སྙིང་ནས་ཞུའོ། །
སྨྲས་པ། ངོ་མཚར་འབུམ་གྱིས་བསུས་པའི་ཕྲ་ཞིབ་ཀྱི་རིགས་པ། །བསྡུས་སྦྱོར་
307



སྲོལ་ལ་འདྲེན་མཛད་ཚུལ་གསུམ་གྱི་བྱེད་པོ། །བཀའ་དྲིན་གསུམ་ལྡན་བཤེས་
གཉེན་ཞབས་རྡུལ་གྱི་འཁོར་ལོས། །བློ་གྲོས་རྒྱས་པར་བརྟས་པའི་དགེ་མཚན་དེ་
དྲན་པ། །དཔལ་ལྡན་རྩོད་རིགས་རྒྱས་པའི་ཐབས་ཚུལ་བརྒྱ་ཕྲག་གི་སྒོ་མོ། །ཅིག་
ཅར་འབྱེད་པའི་ལྡེ་མིག་བསྡུས་གཞུང་ཆོས་སེང་གི་ཕྱག་རྗེས། །ལུང་རིགས་རྒྱན་
ཕྲེང་རྫོགས་པའི་དབྱར་རྔ་སྙན་འཇེབས་ཀྱི་ལེགས་བཤད། །བློ་གསར་དོན་གཉེར་
ལྡན་པའི་དབང་པོའི་དགའ་སྟོན་འདི་སྤྲོ་བ། ། དཔྱད་གསུམ་སྤེལ་མའི་འཕྲུལ་གྱི་
མཐེབ་ལོང་ནས། །ལུང་རིགས་སྒྲོ་ལྡན་འབུམ་ཕྲག་སྤྲོས་པ་ལས། །ལོག་རྟོག་དགྲ་
སྡེའི་དཔུང་གི་དར་བོ་རྣམས། །ཅིག་ཅར་འཇོམས་མཛད་དཔའ་བོའི་ཚོགས་
རྣམས་རྒྱལ། །གངས་ཅན་རིགས་ཚུལ་མ་ལུས་འདུས་པའི་གཞི། །གངྒའི་རྒྱུན་བཟང་
ཚད་མའི་གཞུང་ལུགས་ལ། །རྟག་ཏུ་འགྲོགས་པའི་རྨད་བྱུང་འཕྲིན་ལས་ཀྱིས། །སྨྲ་
བྱེད་ངག་གི་སྒོ་བརྒྱ་འབྱེད་པར་སྨོན། །དེ་ལྟའི་གངས་ལྗོངས་དགེ་བའི་ཞིང་ས་རུ། །
སྨིན་ལེགས་ལྔ་རིག་འབྲས་བུའི་སྙེམས་པ་ཡིས། །གྲུབ་མཐའ་གཞན་གྱི་སྙེ་མའི་མགོ་
འཕང་གི །ཁེངས་པ་ཅིག་ཅར་འཕྲོག་དེས་ཡིད་རབ་གསོ། །འདི་ན་མ་རིག་རྨོངས་
པའི་དྲི་མ་ཡིས། །བསླད་པའི་ཉེས་སྐྱོན་ཕྲ་རགས་གང་མཆིས་པ། །གཟུར་གནས་
མཁས་པའི་སྤྱན་སྔར་སྙིང་ནས་བཤགས། །བརྩེ་བས་དག་གཙང་ཁྲུས་ཀྱིས་བགྲུང་
མཛོད་ཅིག །དགེ་ལེགས་འཕེལ།། །།
308



དཔེ་སྒྲིག་འགན་འཁུར་པ། རིག་འཛིན་དབང་མོ།
责任编辑:宁玉
ཀརྨ་རྡོ་རྗེ་ཚེ་རིང་།
མདུན་ཤོག་ཇུས་འགོད་པ།
# གྱི #t:# ཚོ
ISBN 7-81001-941-4/B•15
E {༡} :11. 807
